[[File:South Sudan (orthographic projection).svg|197px|thumb|right|Cuëny Thudän]]
'''Wöuwiny Thudän''', aŋïcjäŋ '''Paankɔc Wöuwiny Thudän''', ee pamany cïnwärdït [[Rutënhiäkden Apirïka]]-yic wäär yök baairotde tënë [[Thudän]] ruɔ̈ɔ̈nic 2011. [[Juba]] yen ee genamatnhom ku ye gendït aya. Yeen acï guiir lɔn bë genamatnhom waar aköldä Rämciɛl wët tɔ̈ɔ̈ yen ciɛl. Wöuwiny Thudän ade nɔm arɔmakeu kekë Paankɔc ë Thudän alɔŋ rut, [[Ithiöpia]] alɔŋ anhiäk, [[Kenya]] alɔŋ wöuwinyanhiäk, [[Yöganda]] alɔŋ wöuwic, [[Miirkuany Paankɔc Koŋgo]] alɔŋ wöuwinyathɛ̈i, ku [[Paankɔc Apirïka Ciɛl]] alɔŋ athɛ̈i. Yeen amat pinytonydït Diëër, ciɛk Kiir Ɣer ku aŋic panden keye Wär al Jabal.

Piɛny Wöuwic Thudän ku Paankɔc Thudän acî Ijip ŋɛ̈ɛ̈riic ɣɔn mέc Muɣämet Alï ye ku nalä mέc Dïŋlïth kekë Ijip karou ɣet bë Thudän baairot yök ruɔ̈ɔ̈nic 1956. Buɔth Tɔŋbaai Tueeŋ Thudän cök, acï Miirmackoor ë Wöuwic ë Thudän bɛ̈n looi ruɔ̈ɔ̈nic 1972 ku thöök ruɔ̈ɔ̈nic 1983. Rɛɛnken Tɔŋbaai ë Thudään acë dap rot looi ku thöök në Dɔ̈ɔ̈r Maat Ëbënëbën Ruɔ̈ɔ̈n 2005, ku nalä ruɔ̈ntui-yic, ka wöuwinyden miirmackoor acï dhuk, wën cï Miirmackoor ë Wöuwiny ë Thudän looi.

{{ Apirïka }}

[[Category:Cuëny Thudän| ]]
