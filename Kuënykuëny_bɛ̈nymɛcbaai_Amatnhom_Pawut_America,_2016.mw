[[Apamduööt:Trump & Clinton.jpg|alt=Clinton and Trump|thumb|220x220px|Donald Trump         Hilary Clinton]]
'''Kuënykuëny bɛ̈nymɛcbaai Amatnhom Pawut America ruöön 2016''', eeye kën kede58 në kuënykuënydeen ye kek bɛ̈nymɛcbaai kuany kuat tɛ̈ cïï run kaŋuan thök. Acï rot looi akölrou, aköl nïn bɛ̈t Penthiäärkutök, ruöön 2016. K''ɔ''c ''Akutguirmiir Pankɔc'' (Republican Party), raanluɔiɣɔɔc cɔl Donald Trump kek bɛ̈nypawut Indiana cɔl Mike Pence acï Kɔc ''Akutguirmiir Kɔc Juëc'' (Democratic Party), Bɛ̈nyluɔi ë kɛ̈kaɣeer wathɛɛr cɔl Hilary Clinton kek raan Ɣöndïtlööŋ Virginia cɔl Tim Kaine bɛ̈n tiaam. Trump acï bääny baai bɛ̈n thɔn ka ye bɛ̈ny limir 45 ku Pence ka ye raan lɔ bɛ̈ny cök limir 48, aköl nïn thiɛ̈rrou Pentök, ruöön tiim karou ku thiäärkudhorou. Kuënykuëny bɛ̈nymɛcbaai acï rɛk nhom kek Kuënykuëny kɔc Ɣöndïtlööŋ, kɔc Ɣönkoorlööŋ, bäny pawuut ku kuënykuëny ɣɔ̈n thik kɔ̈k yiic piiny pawut yiic, aköl nïn bɛ̈t Penthiäärkutök.

kɔc cuɛt acï kɔc Ɣönkɔccuɛt (Electoral College) kuat pawut yic bɛ̈n kuany, tɛ̈ ye lac luöi rot ee raan cï cuɛ̈t kɔc juëc yen nyin nyai pawut den yic; kɔc Ɣönkɔccuɛt wär cï kuany aa kek ci bɛ̈nymɛcbaai yam kek raan lɔ ye cök bɛ̈n cuɛ̈t aköl nïn thiäärkudhoŋuan Penthiäärkurou, ruöön tiim karou ku thiäärkudɛ̈tem. Na cɔk ya lɔn wɛn cïï Clinton kɔc wuör raan timtim 2.9 baai yic ebën, lemthok 2.1 buɔɔtic (2.1% margin), Trump acï tiɛm kek 56 buɔtic (56%) kɔc Ɣönkɔccuɛt, nyɛɛi yen pawut 30 lɛŋiic kɔccuɛt 306 kam kɔc 538. Trump acï tiɛm pawuut rëër ke cï la cämcäm ciɛl cuɛtic kam republican kek democrat yiic cïmën Florida, Iowa ku Ohio, ku mɛt pawuut "päny maŋöŋcol" (bɛ̈ɛ̈i ye ''Akutguirmiir Kɔc Juëc'' lac nyaai) Clinton thin, cïmën Michigan, Pennsylvania ku Wisconsin, ɣɔ̈n ɣɔn ke ril ''Akutguirmiir Kɔc Juëc'' kuënykuëny bɛ̈nymɛcbaai yic, dɔm thok ruöön 1990 ɣet 1999. Tɛ̈wäär cïï cuɛt cak thiɔk, tiäm Trump ee ye ce kën ye tïŋ ka bï rot looi tɛ̈ cït tɛ̈ ye kuat ɣɔ̈n ye kɔc kuen/daai thïn wël yam ye thɔ̈ɔ̈ŋ thïn.

Cuɛt kɔc Ɣönkɔccuɛt ɣɔn looi aköl nin thiäärkudhoŋuan, Penthiäärkurou yic, kɔc kadhorou kam kɔc wäär cuɛt acï kɔckeen ke cïk lueel ka bïk cuɛ̈t la waan piny ku cuëtkɛ̈ kɔc kɔ̈k: rou akëc Trump cuɛ̈t ku dhiëc akëc Clinton cuɛ̈t. Kɔc ka diɛ̈ɛ̈ŋ kɔ̈k acïk them bïk kuec kë cuët kek Clinton, go keek bɛ̈n waar wula cï ke mac thïn bïk bɛn cuɛt dɛt. Tɛ̈ cïï yen jal bɛ̈n thöök thïn, Trump acï raan 304 bɛ̈n yök ku Clinton kek raan 227, ku Colin Powell acï yök diäk, ku John Kasich, Ron Paul, Bernie Sanders, ku Faith Spotted Eagle acï yök tök tök.
