'''Prantheth Piöl Bol Bok''' yen ee dhiëth në Pɛnërou, 1979. Yen ee raan jiɛ̈ŋ de piny Ciɛɛm Thudän. Ee ya luaak në run ke thiɛ̈ɛ̈r ku kë tɔ̈ thïn ne yemɛɛn acë jääl në luɛɛk yic arɛ̈ɛ̈r pawut de Amerïka ke ye dugɛ̈ɛ̈r. Në 15 Pɛnëdhiëc, 1986, yen ee dɔm ku cɔk ye alony ke nɔŋ run ke dhorou në thaa yenë Laraab baai yɔ̈th në Nyamlel piny Ciɛɛm Thudän ɣɔn në aköl ke tɔŋbaai de rou në Kɛni ke kɔc.

Bok apïïr në mac yic në run ke thiɛ̈ɛ̈r ke kën kɛtwei në Kurdupan, Thudän, ke kuany cäth cök ben lɔ pawut Amerïka në kuëër Kairö Eijep.

Bok ee konyë në kɔc nɔŋ cieeŋ wääc yiic ku gɛm ciɛ̈nhde ke bë yen (cɔk läunhom) luɔ̈nybei. Jɔ̈k de cänh de bëi, Pawut de Amerïka ee konyë në raan töŋ de biäk cuëëc de Thudän ye Muthlim kenë paande në kë yen e gam ke pïïr luɛɛk arac ku gɛ̈m waragɛ̈ŋ ben cath në Truŋbil lɔ Khartoum. Naa ɣeet Khartoum, go Bok kuany në raantöŋ de jiɛ̈ɛ̈ŋ ku jɔl yaa kɔc kɔ̈k ke Pur, ku jääl de lɔ Pawut Amatnhom de Amerïka ee cuɛtë piny në kɔc ke Kanitha de Lutheran. Ku raan tueeŋ cë kan yök në Pawut Amatnhom ee ye raan ë kat në tɔŋ de Thomalia man ë kony yen bë lɔ nyuɔ̈ɔ̈c Pargo, piny Paruël Dakota.

Bok acë lɔ jam në Pawut Amatnhom ke kɔcke lööŋ juiir nhïïm ku lee yök kenë George W. Buc, Madeleine Albright ku jɔl yaa Kondoleedha Rice, lëk keek akölkölden de luɛɛk. Yen acë akutnhom de Olympic de pawut Amatnhom de Amerïka bɛ̈n nhoom, de yïï Bothton Kelticth ku ɣöötdït ke gäär kuɣöötdït ke Piöcëbɛ̈n piny de pawut Amatnhom de Amerïka ku Canada. Në yemɛɛn Prancith arɛ̈ɛ̈r piny de Pawut Amatnhom, Pawut de Kanthath. Të luui yen thïn bë Pawut Amatnhom de Amerïka yaa kutnom luɛɛk nyaai (AASG), ku Bɛ̈naköl bei Thudän, man yaa kutnom luui dɔ̈ɔ̈r në Thudän.

[[Category:!Main category]]
