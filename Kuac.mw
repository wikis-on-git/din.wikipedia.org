[[Apamduööt:African Leopard 5.JPG|thumb]]
Kuac (Panthera pardus) ee kuataŋɔu dït në kuatëdhien Panthera. Kuëc aaciëŋ në Apirïka ku Athia. Acïï cït köör, keek aacïe cïeŋ në duut. Thɔn ee cïeŋ në rɔt ku cïëŋ ŋuɔ̈t yetök kekë aduurken. Kuëcthii aa märken nyääŋ wei në pɛ̈i ka 13 aɣet 18. Thön ku ŋut aacïe rɔm në kamken ëpath, na räm kek rin bïk ŋut riɛm.

Kuëc aaciëŋ tɔ̈ ɣɔndeceŋ të anɔŋ tiim kɔ̈k. Kek aa kuëën apiath, ku ke rëër në tiimnhïïm ɣɔn baaric apɛi. Keek aalëu bïk läncïknɔ̈k jat nhial në timnhom bïk thiaan në aŋui ka köör. Tiim aa tëden de thiaan të kɛɛŋë keek në köör ka në dun aŋuɔ̈ɔ̈th.

Kuëc aayäp kam wäcic, ku tëdït ee në wëric, ku keek ëya aaye yäp looi në dhöl kuɔ̈tiic. Kuëc aa läï lac tuɔ̈ɔ̈ŋ bïk thïɔ̈k ke keek, tëdɛ̈t ke kaa thiaan ku titkï bë länbïcam bɛ̈n në kelɔ̈m të thïɔ̈k ku jɔ̈lkï ke kaaŋ.

Kuëc aa lac nɔŋ nhïm ayɛn kekë buuk col, ku kïn lɔ liapliap në biäkëcök. Anɔŋ kuëc kɔ̈k ye cuɔl ëbɛ̈n aye. Dït ë thɔnëkuac aawär dït ë ŋunëkuac në 30%.

Wärthɛɛr, kuac eeye cïeŋ në Apirïka ëbɛ̈n (ku keecïe Piɛnyliɛɛtic) ku Athia paruëlic. Në yeköölë, mɛ̈cthokthin [subspecies] juëc ë kuac aa wïcthuum, ku ke të bɛr ɣɔn Athia. Kuëc aa cieŋ tɔ̈ kärɔ̈ɔ̈m juɛ̈c waac: ruɔr, ruɔrëdeŋ, kur, ku liɛl.

Kä ye kuëc cuet awaac arët. Abaŋdïtde lïïmden ë kä ya cuet ee läiŋɔŋmuot ku kuɛɛtkeagɔɔk [primates] (abaŋdït agɔk). nyin(nëŋo), kek aa länyekuin [rodents] ku läncïtariɛk [reptiles] aya cuet, kekë länatooc [amphibians], käm, diɛt kɔ̈k (ye cieŋ aabaŋdïtic piny), rec, ku koolkɔ̈k lancuɛtlääi thiin, këcït awɛn ku läncïtaŋɔu thiin. Kam tökic, kuac acë cɔ̈lbëk ke tem pinykɔ̈u nɔ̈k. Kuëc aacïe kɔc lac cuet, lakin kooldɛ̈t kuëc cï thian ka cë tuaany aa kɔc cuet të cïe yök cam dɛ̈t. Kuany tɔ̈ paan de India e kɔc cam,anɔn kë cïtraan 125 kcïtkeek uet.
