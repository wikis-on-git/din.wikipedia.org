'''Kuat Lotuko''' aa kuat tɔ̈u Paguot Thudän. Keek acït raan tim buɔt kaarou ku thiɛ̈rŋuan ku tök (241,000). Panden thɛɛr tɔ̈u alɔŋ Pabak Equatoria, Paguot Thudän. Aa kek akut abɛŋ Kɔckiirkɔ̈u alɔŋ Pabak ku Paguot. Keek aguɛl thoŋdeen Lotuko. Yanhdeen yekɛ̈ lac theek ee yanh kuat ku atɔ̈u cök kɛ̈cïcak yiic ku jɔl yaa duör kɔɔckeendïtthɛɛr tɔ̈u cök ciɛɛŋden yic. Tɛ̈ wɛɛr kɔcken abɛ̈k röt bïk yëth kɔc kɔ̈k yaa lɔ theek, ka ye nyuɔɔth lɔnadɛ̈ ka bï yaa la ceŋ cïmën kɔc cï kek yanhden yaa la theek kɛ̈yë ku acïï ben ciët Lotuko. Londeendïït ye kek pïr thïn ee mɛ̈cmɛ̈c läi ku ayekɛ̈ jal juak thok puör puur (matök), yäp läi ku mäi rec.

Lotuko aa pur ku aa mɛc läi. Aa mɛc ɣɔ̈k ku amɛ̈l ku apayeem juëc apɛi. Puörden ee kën kathik ye cam baai. Kɛ̈ye kɛ̈ puur pinythöŋnhom [plain] aa rap, muguaak, nyum ku abɛɛth. Rët (wula ɣɔ̈nthöny) nhïïm aaye kek pur thïn tim cɔl ''telebun'', tim cɔl ''dukhn'', bambe ku aa pïïth taap thïn aya.

Thän cɔl Murle aa tɔŋ jɔt thɛɛr tɛn kuat cɔl Lotuko, kuat cɔl Lopit ku thäi kɔ̈k ciëŋ ke keek tɛ̈ntök. Tɔŋtɔɔŋ keenkɛ̈ yiic aye kek mïth peec thïn. Piny ee yaa kën kɔɔc baai ku acïn raan tööŋ yen laŋ riɛl thïn bë yaa yen mɛc ye. Kuörbɛ̈rnhïïm yiic, ee akut kɔc yen ye tak lɔn dum abë täu tɛ̈n alɛ̈. Akɛɛth dom ŋɛk kek dum kɔɔc kɔ̈k aaye akut ke nyooth thook aya. ɣɔ̈n kɔ̈k aye ke puöl bïk niin piny (tɛ̈dɛt aa niin piny ɣet ruöön 10) ku ɣɔ̈n kɔ̈k aye puöl bë ke yaa puur (ɣet run kaŋuan).
