'''Kɔɔc cɔl Lotuko''' aa kuat tɔ̈u Paguot Sudan. Keek acït raan tim buɔt kaarou ku thiɛ̈rŋuan ku tök (241,000). Panden thɛɛr tɔ̈u  alɔŋ Pabak Equatoria, Paguot Sudan. Aa kek akut abɛŋ Kɔckiirkɔ̈u alɔŋ Pabak ku Paguot. Keek aguɛl thoŋdeen Lotuko. Yanhdeen yekɛ̈ lac theek ee yanh kuat ku atɔ̈u cök kɛ̈cïcak yiic ku jɔl aa duör kɔɔckeendïtthɛɛr tɔ̈u cök ciɛɛŋden yic. Tɛ̈ wɛɛr kɔɔcken abɛ̈k röt bïk yëth kɔɔc kɔ̈k ya lɔ theek, ka ye nyuɔɔth lɔnadɛ̈ ka bï ya la ceŋ cïmën kɔɔc cï kek yanhden ya la theek kɛ̈ɣë ku acï ben ciët Lotuko. Londeendïït ye kek pïr thïn ee mɛ̈cmɛ̈c läi ku ayekɛ̈ jal juak thok puör puur (matök), yäp läi ku mäi rec.

Lotuko aa pur ku aa mɛc läi. Aa mɛc ɣɔ̈k ku amɛ̈l ku apayeem juëc apɛi. Puörden ee kën kathik ye cam baai. Kɛ̈ye kɛ̈ puur pinythöŋnhom (plain) aa rap, muguaak, nyum ku abɛɛth. Rët (wula ɣɔ̈nthöny) nhïïm aa ye kek pur thïn tim cɔl ''telebun'', tim cɔl ''dukhn'', bambe ku aa pïïth taap thïn aya.

Thän cɔl Murle aa tɔŋ jɔt thɛɛr tɛn kɔɔc cɔl Lotuko, kɔɔc cɔl Lopit ku thäi kɔ̈k ciëŋ ke keek tɛ̈ntök. Tɔŋtɔɔŋ keenkɛ̈ yiic aye kek mïth peec thïn. Piny ee ya kën kɔɔc baai ku acïn raan tööŋ yen laŋ riɛl thïn bï ya yen mɛc ye. Kuörbɛ̈rnhïïm yiic, ee akut kɔc yen ye tak lɔn dum abï täu tɛ̈n alɛ̈. Akɛɛth dom ŋɛk kek dum kɔɔc kɔ̈k aa ye akut ke nyooth thook aya. ɣɔ̈n kɔ̈k aye ke puöl bïk niin piny (tɛ̈dɛt aa niin piny ɣet ruöön 10) ku ɣɔ̈n kɔ̈k aye puöl bï ke ya puur (ɣet run kaŋuan).
