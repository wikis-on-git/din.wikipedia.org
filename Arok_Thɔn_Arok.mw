Arok Thon eeyee aŋicwëlbany në loŋ Paguötic Thudän. Yen acë moc tueŋ në yɔ̈ɔ̈mtɔŋ de Thudän në wën acie yen lo kekë kɔc kɔ̈k Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT). 

Arok aye muɔnyjäŋ de kɔc cɔl Twic tɔ̈ të Koŋor. Ku ye kɔc kɔ̈k ŋic  lɔn  yen luel ke ruäi de Dr. Jon Garaŋ de Mabior. Yen koŋ tɔ̈ Koŋor në run 1984 agut run 1985 keye bɛ̈nyapuruuk de lɔ̈ŋ Madiŋ Bor. Yen acë benyapuruk cɔl Kuol Manyaŋ Juuk yath tueŋ keye dugeer Madiŋ Bor. 

Arok aa nɔŋ këcmat kekë dugoordït Garaŋ. Alop acï yaa luel yen bï mëc ku cuopwei në Garaŋ, kemony gɛ̈mgɛ̈m luoi kekë tuëënyakuma ke Thudän ke tɔ̈ London cök. Tak de yuic bë Dr Jon Garaŋ thocpiny. Thök de 1992, Arok acë rët kuäälwei në ɣonëmec de YLKL yic, ku jol kekë Kerubino Kuanyin.  Tëën, yen aŋic keye dugeer de akut Twic Pabak da kuut de Gɛmëdɔɔr de Kaartuɔ̈m cï thany në Dr Riak Machar ku tuëënyakuma Thudän.

Arok adhou në run 1998 ka tuëeny ko ke lonypiny aliiric nhial te Nasir. Koc ko cie nook ayiik benykoormacmmbaai Zubair Mohamed Salih, Benymecpanhom Tonyiik Tut, Elijah Manyok Lual, ku Mr. Gaŋ Col Joak. Dr. Lam Akol acie poth.
