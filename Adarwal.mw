AIDS (Eedith) ee rekkït (syndrome në Dïŋlïth.  Yeen ee rɔt jɔɔk tëwën cï kɔc wɔɔk në kɔ̈m yee cɔɔl mayiel (HIV). Mayiel ee guïër atitguɔ̈p riɔ̈ɔ̈k ago raan döŋ kecïn këgëlye. Lon ë guier atitguɔ̈p ee tiɛt ë guɔ̈p në tuɛnytuɛny.Raan cïï Eedith dɔm acie rɔt gël në tuɛnytuɛny, ago guɔ̈pde rëër kepiɔl. Eedith ee rekkituaay. yeen akut ë kittuaany tɔ̈ në guɔ̈pic abɛ̈n.

Ye kɔc kadɛ̈ cï wɔɔk ë Eedith? Acii mɛɛk an raan 33.3 tïmëtiim acë wɔɔk në Eedith në runë 2009 në pinynhom abɛ̈n. Tuaany de HIV, akuɔ̈t nhom në Ruelpinyieectic. Raan thiedhatem buɔtic 60% aciëŋ në lɔ̈k kënë. Raan kiith ciwɔɔk në HIV akuckë lɔn cïkek wɔɔk në tuany kënë. Acïn ran nyicye,  ye kɔc kaadɛ̈ ciëŋ kek HIV. Kɔcŋickaŋ acikgam an mɛnh ë raan tueeŋ ci tuaany ëmayiel dɔm ee ran tɔ̈ në lɔ̈k Apirika. Kënkënë  aci rɔt jɔɔk wën cïï tuaany jääl tinë kuɛtkeagɔɔk ku lee tëne mɛnth ë raan. Ayee lueel an tuaany ë mayiel ace mɛnhëraan  ɣook në rin ci mɛnh ë raan riɛm da agɔɔk jak,  ku cuet rïŋ da agɔɔk aya.

Yɔ̈pyɔ̈p (kaciyɔ̈ɔ̈p) cii looi në 2014 aci nyuɔɔth an mayiel aci rɔt jɔɔk në Kincatha në ruɔn 1920 ku dɛ̈kpiny apɛi. Kaci ye lac tɛkpiny ayee adërjöök ku yuɛth tuɔ̈m panakiim cinë ran tuaany toom ku jɔlyaa kɔc cath në gatɛ̈r.
