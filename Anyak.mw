[[Apamduööt:Bonn zoological bulletin - Bitis arietans.jpg|thumb]]
[[Apamduööt:Bitis-arietans-range-map.png|thumb]]
ANYAAŋ (bitis arietans) Anyaaŋ ee kuande këroordollec (viper) ee yök në baknɔŋtiim ku paanic alɔŋ de Paguot Thudän, Morocco ku Pacuɔl Arabia, Aprïkaic ëbɛ̈n aräk aye alɔŋde pinyliɛɛt ku lɔɔk dëëŋ. Ee yen ee thuɔɔu juɛ̈cke kɛ̈ɛ̈c këroor bɛ̈i në piny Aprïka. Akuënciɛl de acït tënë 1m në bɛ̈ɛ̈r ëbɛ̈n ku dhïildeic. Lääi cïtë kääkë alɔŋde Thuodia Arabia acë dït. Keek acë 80cm wanthok në bɛ̈ɛ̈r kɔ̈u. Kedhia aa karuɔr thöŋkɔ̈k cïncït, aräkaye jäl aa muɔnyde ee länë ye yök alɔŋde Pabak Aprïka ku Cape Province, paguot Aprïka, ee naŋ cït lɔ thiɛŋthiɛŋ ken maketh ku macär lɔ thomthom. Acɔk lɔnëye kek rërë tiɔpnhom tëcïn pïu, kë keek aye nyiec kuaŋ apath ku alëu yith kë yekë puɔlic, aluɔ̈t, aye dac yök këke thiaŋ röt në buɔ̈ɔ̈t lɔ rɛurɛuyic. Aye but nïïn aköl, yäp cäm arilic, aye këyuïc bïïk miëth yatäc narët. Cämden aye lääi kor, diɛt, lääitoc kukɛ̈ nɔŋ kɔ̈ɔ̈th kuɛc. Cine nɔ̈k tënɔŋ ran en kɛ̈ɛ̈cë anyak atɔ̈ nhial, tɔ̈ kekë dïtnyinde kɛ̈c ku kɔ̈k tɔ̈thïn. Thuɔu alëu bë liu ku jäl ker në adɛn dak 15% de kakën bec aluɔ̈t në nïïn karou lɔ ŋuan.Thouthou juäc aye matic kekë panakïm ŋɔ̈ɔ̈ŋ nyin ëë mäkthuɔ̈l ku dhɛ̈ɛ̈rdenhom. Kekë karuɔrkɛ̈ aye lui apath në mɛ̈cmɛ̈c/liɛ̈pic ku acë luɛ̈l kok.Ayɔ̈ɔ̈p ace yökkë anyaak ke lëu bïkeya mac në ruun juɛ̈c kaye cäm tök en ye yiëke lät. Të cïnë ke yiëk cäm cë lëukï në cäm, kë këtuɔ̈ɔ̈l ee thou, wɛ̈lɛ̈ piathde ëbɛ̈n ee ŋök.
