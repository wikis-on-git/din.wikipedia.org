Luöl Ajou ë Deŋ  (adhiɛ̈th Pɛnëŋuan 16, 1985) ee amëtukpïrëriaŋ [professional player] dökthiɔ̈l Paruël [South] Thudän-Bïrïtic në Miami Heat në Akutmɛ̈t Wutic ë Dökthiɔ̈l (National Basketball Association). Bɛ̈ɛ̈rde ee 206cm ku ariäŋ keye thɔntueŋkoor [small forward]. Yen ee tɔ̈ ke Chicago Bulls jäl ë 2004 agut ciɛlic de abëkruöön [season] de 2013-4, ku jɔl jäl bë lɔ riäŋ ke Cleveland Cavaliers. Yen ee cï kuany në Akutamëtuuktueŋ [First Team] de Amëtuukyam [rookies] në 2004 ku ee ye Amëtukcïloc [All-Star] de Akutmɛ̈t Wutic ë Dökthiɔ̈l në 2012 ku 2013. Kaamthiin abëkruöön tökërou-yic  kekë Cleveland cök, go Deŋ rɔt mat tënë Miami Heat në Pɛnëdhorou 2014. Yen acë dhiɛ̈th në Thudän në lɔ̈k yee tɔ̈ në Paruël [South] Thudän ëmën, ku jäl kekë midhieethë bë lɔ aɣet Ijip keye manhthiinkor, ku nalä kök lɔ Amatnhom Panŋaknhom [United Kingdom]. Yen acë yaa manhbaai de Amatnhom Panŋaknhom ruɔ̈n 2006, ku acë yaa riäŋ në akutamëtuuk kewutic de pamac kënë në tɛɛr kaampamaac.

==Run tueŋ==

Deŋ ee raan Jieŋ, ku acë dhiëth në Wau, Thudän (Paruël Thudän ëmën). Ɣɔn köör yen, wun Aldo Ajou, raan de ɣön de lööŋ de Thudän, acë paande laar Ijip bë rɔt kuäl në Rɛɛnken Tɔŋbaai ë Thudäänic. Në Pan Ijip kek acë bɛn rɔm ke raan Jieŋ Manut Bol, raanciɛɛl thɛɛr në Akutmɛ̈t Wutic ë Dökthiɔ̈l, ku yen acë wänmääthdït de Deŋ, Ajou Deŋ, piɔ̈ɔ̈c në riäŋ de dökthiöl, ku acë yaa duwëëëtluɔi [mentor] tënë Deŋ aya.
Ɣɔn cï gam guŋ keye abaköök [refugees], paande acë bɛn kök Brixton, paruël de London.

Deŋ acë piööc në Pandïtëpiööc St. Mary’s RC në Croydon, Paruël de London.
Yen acë gɔl bë adiircök nhiaar, ke gaï apɛi de Faustino Asprilla de Newcastle United, lakin ŋoot riäŋ në dökthiɔ̈l, ku acï bɛn cɔl bë mɛt në akutamëtuuk de Pan Dïŋlïth nɔŋic kɔc në run ka 15 ku kɔc kor në ke. Të ɣɔnë go gɔl bë riäŋ në Akut de Dökthiöl Brixton. Yen acë yaa looinyin de Croydon në Mëënthuëëc de Rïnykor de London ku acï met në Ɣöndekökde [Hall of Fame] thïn. Ke nɔŋ ruɔɔn 13, yen acë riäŋ në akutamëtuuk de Pan Dïŋlïth në Mëën Tekmuoocthok de Rïnykor de Yurop, ɣɔn cë cinciɛɛlde [average] në akueen [points] ayee 40 ku në dhukëdök [rebounds] ayee 14.  Yen acï kuany ke Mariäŋ Thiekicbëtɛɛm [Most Valuable Player] në mëën kënë. Nawën, yen acë Pan Lïnglïth wathnom lɔ akärtuk në Mëën Kewutic de Rïnykor de Yurop, ɣɔn cë cinciɛɛlde në akueen ayee 40 ku yök këleecëlonpath [award] dɛ̈t ke Mariäŋ Thiekicbëtɛɛm.

[[Category:!Main category]]
