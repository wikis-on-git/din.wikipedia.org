[[Apamduööt:History of Sudan template graphic.jpg|thumb]]
Wëlthɛɛr ë Thudän (763 B.C, ɣet 1821 A.D)

Ee runkë, Käcŋaknhom ë kɔc thɛɛr Thudän e ŋic kajuëc ë Mäcŋaknhom ë Nubiɛ alɔŋ Kiir kɔ̈u. Kɔ̈k aa käk Mäcŋaknhom ë Kuc(Cush), ŋic ke ë cuëc töny ku käk Ijip cï gɔ̈t. Kuc e cï Ijip dɔm 743 B.C, ku mɛ̈c agut 644 B.C. eye Paan dït cï mat nhom ë Pinynhom ɣɔn. Na la Athïriɛ tɔŋ jöt Jërïthulem ka Bɛ̈ny Kuc cɔl Täärgo la tɔŋic, go Athïriɛ cop Jërïthulem ku cop wei  abï kök Napata ku le Mɛ̈rwe ku wiëk Mäcŋaknhom ë Kuc ruön 640 B.C. Na ɣɔn ka Arab dɔm Ijip 641 A.D. Wɛ̈r wëlic ë Nubiɛ aa tuöm, kue thöŋ ke luɔɔi cï Nubiɛ luɔ̈i Ijip. Alua, Maakuriɛ ku Nobatiɛ, aa Mäcŋaknhïïm thii ë Kalethiɛ ake tɔ̈u thïn wär 580 A.D., kek acï ke yiic bä mat ku jɔtke Mäcŋaknhom Duŋula, ɣɔn cï pïïr ka ye Mäcŋaknhïïm ë Kalethiɛ Nubiɛ agut 1323 A.D. Kɔk cï gɔ̈t kɔc ë Kalethiɛ Grïk tënë Luaŋ Nhialic ku të thiëk kek thïn kekë Abuöth (Khalipates) ë damathko aa riɛl Nubiɛ nyuɔth.

Mɛ̈rwe

Mëckuattök Ijip acë wääc bë Kuc dɔm ëbɛ̈n. Tëwär ruön 590 B.C, etënë, go apuruk Pan Ijip Napata jappiny, kënë ee cï bäny Kuc mɛ̈rwe eeye dhiel bë kueeth të path cïnictɔŋ alɔŋ paguot Mɛ̈rwe thiääk kekë alönypïu kedëtëm. Tënë runbuɔt juëc cök, Mäcŋaknhom Mɛ̈rwe acë latueŋ ke macrɔt ku ke cïnlathïn ku thiäŋ nhom ɣɔn ben tënë Ijip, Iraniɛ, Grïk, ku jɔl yaa Roman. Tëwën cï riɛlde lanhial ë buɔɔt kerou ku buɔɔt kediäk B.C, Mɛ̈rwe acë rot cuɔt në piny alɔŋ alönypïu kediäk parut ë Thoba, thiäk kekë Kartum yaköl, alɔŋ ë paguot. Cieŋ de Paro (bääny) Ijip acë la bääny Mɛ̈rwe yic. Kënë acë kuurcïgɔtthïn jɔt bë käkken thɛɛr cïk looi bääny yic gɔ̈t thïn ku buthkë luëkarɔm Nubiɛ bïk yïk ken muk. Käkkë ku riääk ke panŋaknhïïm, luëk ku ɣɔnlakbëliplip ë Mɛ̈rwe aa nyoth lɔn cï andë nhom guiër wëlabääny yenɔŋriɛl riɔp kɔc juɛ̈c bë käk looi. Rin guiër ë kuɛrëyor piath, kɔc juɛ̈c acë lëu bë ciëŋ tɔ̈u thïn tënë. Na ɣɔn ee ruönbuɔt tueŋ B.C, luɔi hieroglyphs Igip acï dhël gäm ŋiëc Kït Mɛ̈rwe tënë thoŋ thiäk ë nubiɛ ye kɔc ë pinyë jam. Latueŋ ë luɔi Mɛ̈rwe ee këc cäät; ee raan kuat pan bɛ̈ny yen eeya bɛ̈ny. Man bɛ̈ny cɔl kandake, luɔi de tënë kuëny ë bɛ̈ny aril apɛi ë mɛ̈c kɔc kɔ̈ɔ̈th. Bääny ee bak tënë ŋɛk kekë mënh, tëdë nyan kën kënë ee rot loi të cïn yen manh bɛ̈ny kekë wën de. 

Na cɔk alɔn cï Napata döŋ kaye ciɛlic ë Yath tënë Mɛ̈rwe, parut Kuc guöp acï löny bï rot cï cök piny tëwär cï yen lööny Blemmyes cin, acuɛt ɣɔ̈k alɔŋ pabak ë wär Kiir kɔ̈u. Këya, wär ë Kiir acï latueŋ ka gɛ̈m dhël la mediterraniɛ. Ku yen aya, mɛ̈rwe aa muk rɔ̈m kekë ɣɔɔc Arab ku Indiɛ alɔŋ Wär Thith kɔ̈u ku mɛt lathïn ciɛŋ Hellenistic ku indiɛ ë pïïr akölköl yic.  Aye nyuoth kecïn ke dɔ̈ŋwei luel lɔn ye metallurgical technology tɛk lɔn cï yen liäp alɔŋ Pacuol ye deng tueny thïn cɔl savanna yɔu ɣet Pacuol Aprika rin thäth ë lung mɛ̈rwe. Määth kam Mɛ̈rwe kekë Ijip aace töu ke dɔ̈ɔ̈r akölköl. Tëcït dhuk Mɛ̈rwe incursions tënë Ijip abaŋ nhial, ka apuruk Roman cut rot paguöt ku mɛ̈tkë röt Napata ruön 23 B.C. Bɛ̈ny apuruk Roman aa cï piny lac puol, tewar, loi yen rot cït cï ŋöŋ ku kuɛ̈k piny cï dɔm ku mɛc. Runbuɔt kërou A.D. Nobatiɛ ee cï gɛl kiir alɔŋ pacuol dɔm tënë parut Kuc. Kek aye gam cït këye yɔ̈ɔ̈m tɔŋ cï piööc Jöŋköör ku Jamel wën cï piöc katëët den ɣɔc ë mɛ̈rwe rin kuɔny. Yen aya, kek aacï röt thiëk ku gɔlkë röt bïk aa kɔc mɛ̈rwe yic ku benkë aa puruk aristocracy. Ɣet të thiök kekë runbuɔt këdhiëc, Romi acï Nobatiɛ kuöc ciëëŋ ku luui mɛ̈rwe bï aluuk kam Ijip kekë blemmyes. Tëwën, cï amat bääny thɛɛr mɛ̈rwe tem kɔ̈u ë rin cï bääny ril apei Akthum rot juak pabak. Na ye ruön 350 A.D. ka bɛ̈ny Ithum ë Athum acï gendït mɛ̈rwe dɔm ku rɛc, ëtënë acï bääny mɛ̈rwe macrɔt wit ku dɔm piny de.

'''Nubiɛ Tënë 3000 B.C.'''

'''Lɔ̈k alɔŋ ŋïc mayam emën cimën Thudän alaŋ tëdɛn dït këthɛɛr mɛ̈t kekë tëdë lathïn Ijip, tëthiɔ̈k de nyinic kekë Parut. Kuyen yen aya alaŋ ŋiëc ril cimën Pabak cök ë dït dhöl wërëkäŋ cï rɛkic nhial alɔŋ Paguöt ë abaknɔŋtim ë pinyliɛt. Kaam thinwën cök amɛ̈t ë mäcŋaknhïim ë Ijip, tëcït 3100 B.C., Miɔ̈rŋaknhïim aa cï döm piny den cuɔt cimën ɣɛ̈th nhial ë Kiir köu bï riänwïir acath. Kënë acï kekë ɣɛ̈t alömypïu këdiäk apɛi dït, piny alɔŋ mayam Athuan.'''

'''Të cït ruönbuɔt juëc Ijip aye pïk tueŋ lɔŋ Paguöt, ala ke nyiëŋ alöönypïu piny, tueŋ ka pëc ku tënë ka buth të thiäk ë rëër kam kɔc ciɛl ɣet kiir. Tëënë tëcït 1500 B.C., Miɔ̈rŋaknhïim ë Ijip aa röt cuɔt wär köu cimën nhial alönypïu, piny mayam ë Mɛ̈rwe. Piny kaam alönypïu kediäk ku keŋuan ee ŋïc Ijiip cimën Kuc. Grïik, tënë ɣomer letueŋ, kɔc ebën aa ke ŋïc rëër Paguöt ë Ijip ake cɔl ithiopiɛ (kɔc rëër piny mayam Paguöt Thudän ku Thudän ku Ithiopiɛ). ɣɔn ciën aya Thudän cimën alɔŋ tueŋ Paguöt cimën Kartum acï rot ŋiëc apɛi ë thoŋ Latin Nubiɛ cök. Piny ebën acuai wëc ë miläŋthith ku rin acït kɔ̈k ke bä bei tënë wët ë miläŋthith (Nub ë thoŋ Määthi cɔkalɔn ee yen tökaliŋ ë thok juëc yic ë Nubiɛ thɛɛr ku aköl).'''

'''Tëwär ye mäckuattök Ijip rot juac apɛi, tënë ruönbuɔn 16 B.C. yen eeye kërötloi tënë Miɔ̈rŋaknhïim bïk luëk ku käken cïk loi ë Kucic (tëdë Nubiɛ) gätpiny. Raan cɔl Thutmoth I, tëcït 1520 B.C. döm ë piny acï latueŋ apɛi dït Paguöt awär kuat kɔc ci kaŋ mɛc ye nhom ku nyiëŋ gäät kɔ̈k piny alɔŋ 50 M. kuërcök thiääk kekë Abu ɣamad. Alɔŋ Parut wël juëc ë laŋkäŋ ka ŋuan käkdït jäŋ gɔ̈i tënë Ramtheth II, cï gööl dönalɛl cï guaŋ köu Abu Thimbel tëcït 1250 B.C. Cimën tënë kuat kït ë mäcŋaknhom wär cï cieŋ apɛi, mäckuattök acï ciɛŋ ku gam bäny dït ë Kuc dɔmic. Mäckuattök Kuc cï cieŋ apɛi, jɔk ɣɔn tueŋ këc ruönbuɔn 8 B.C bën kekë gen amatnhom töu Napata (thiääk kekë Mɛ̈rwe mayam), ee ciɛŋ Ijip ebën, ku nhialic kɔc Kuc akölë ee yen Amen-Re. Apɛi Kacta, Muɔrŋaknhom ë Kuc ɣɔn ŋot ruönbuɔn 8 B.C., amuk luök ku thööŋrot ciɛŋ Ijip bï dhiëëth de, wën cï Ijip dɔm, lök agam kaye mäckuattök ë Miɔ̈rŋaknhïim'''
