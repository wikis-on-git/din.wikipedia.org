[[Apamduööt:History of Sudan template graphic.jpg|thumb]]
Wëlthɛɛr ë Thudän (763 A.Y. (Aŋoot Yecu (B.C)) ɣet 1821 Y.C. (Yecu Cök) (A.D.))

Ee runkë, Käcŋaknhom ë kɔc thɛɛr Thudän e ŋic kajuëc ë Mäcŋaknhom ë Nubiɛ alɔŋ Kiir kɔ̈u. Kɔ̈k aa käk Mäcŋaknhom ë Kuc(Cush), ŋic ke ë cuëc töny ku käk Ijip cï gɔ̈t. Kuc e cï Ijip dɔm 743 A.Y. ku mɛ̈c agut 644 A.Y. eye Paan dït cï mat nhom ë Pinynhom ɣɔn. Na la Athïriɛ tɔŋ jöt Jërïthulem ka Bɛ̈ny Kuc cɔl Täärgo la tɔŋic, go Athïriɛ cop Jërïthulem ku cop wei  abï kök Napata ku le Mɛ̈rwe ku wiëk Mäcŋaknhom ë Kuc ruön 640 A.Y. Na ɣɔn ka Arab dɔm Ijip 641 Y.C. Wɛ̈r wëlic ë Nubiɛ aa tuöm, kue thöŋ ke luɔɔi cï Nubiɛ luɔ̈i Ijip. Alua, Maakuriɛ ku Nobatiɛ, aa Mäcŋaknhïïm thii ë Kalethiɛ ake tɔ̈u thïn wär 580 Y.C., kek acï ke yiic bä mat ku jɔtke Mäcŋaknhom Duŋula, ɣɔn cï pïïr ka ye Mäcŋaknhïïm ë Kalethiɛ Nubiɛ agut 1323 Y.C. Kɔk cï gɔ̈t kɔc ë Kalethiɛ Grïk tënë Luaŋ Nhialic ku të thiëk kek thïn kekë Abuöth (Khalipates) ë damathko aa riɛl Nubiɛ nyuɔth.

Mɛ̈rwe

Mëckuattök Ijip acë wääc bë Kuc dɔm ëbɛ̈n. Tëwär ruön 590 A.Y., etënë, go apuruk Pan Ijip Napata jappiny, kënë ee cï bäny Kuc mɛ̈rwe eeye dhiel bë kueeth të path cïnictɔŋ alɔŋ paguot Mɛ̈rwe thiääk kekë alönypïu kedëtëm. Tënë runbuɔt juëc cök, Mäcŋaknhom Mɛ̈rwe acë latueŋ ke macrɔt ku ke cïnlathïn ku thiäŋ nhom ɣɔn ben tënë Ijip, Iraniɛ, Grïk, ku jɔl yaa Roman. Tëwën cï riɛlde lanhial ë buɔɔt kerou ku buɔɔt kediäk A.Y., Mɛ̈rwe acë rot cuɔt në piny alɔŋ alönypïu kediäk parut ë Thoba, thiäk kekë Kartum yaköl, alɔŋ ë paguot. Cieŋ de Paro (bääny) Ijip acë la bääny Mɛ̈rwe yic. Kënë acë kuurcïgɔtthïn jɔt bë käkken thɛɛr cïk looi bääny yic gɔ̈t thïn ku buthkë luëkarɔm Nubiɛ bïk yïk ken muk. Käkkë ku riääk ke panŋaknhïïm, luëk ku ɣɔnlakbëliplip ë Mɛ̈rwe aa nyoth lɔn cï andë nhom guiër wëlabääny yenɔŋriɛl riɔp kɔc juɛ̈c bë käk looi. Rin guiër ë kuɛrëyor piath, kɔc juɛ̈c acë lëu bë ciëŋ tɔ̈u thïn tënë. Na ɣɔn ee ruönbuɔt tueŋ A.Y., luɔi hieroglyphs Igip acï dhël gäm ŋiëc Kït Mɛ̈rwe tënë thoŋ thiäk ë nubiɛ ye kɔc ë pinyë jam. Latueŋ ë luɔi Mɛ̈rwe ee këc cäät; ee raan kuat pan bɛ̈ny yen eeya bɛ̈ny. Man bɛ̈ny cɔl kandake, luɔi de tënë kuëny ë bɛ̈ny aril apɛi ë mɛ̈c kɔc kɔ̈ɔ̈th. Bääny ee bak tënë ŋɛk kekë mënh, tëdë nyan kën kënë ee rot loi të cïn yen manh bɛ̈ny kekë wën de. 

Na cɔk alɔn cï Napata döŋ kaye ciɛlic ë Yath tënë Mɛ̈rwe, parut Kuc guöp acï löny bï rot cï cök piny tëwär cï yen lööny Blemmyes cin, acuɛt ɣɔ̈k alɔŋ pabak ë wär Kiir kɔ̈u. Këya, wär ë Kiir acï latueŋ ka gɛ̈m dhël la mediterraniɛ. Ku yen aya, mɛ̈rwe aa muk rɔ̈m kekë ɣɔɔc Arab ku Indiɛ alɔŋ Wär Thith kɔ̈u ku mɛt lathïn ciɛŋ Hellenistic ku indiɛ ë pïïr akölköl yic.  Aye nyuoth kecïn ke dɔ̈ŋwei luel lɔn ye metallurgical technology tɛk lɔn cï yen liäp alɔŋ Pacuol ye deng tueny thïn cɔl savanna yɔu ɣet Pacuol Aprika rin thäth ë lung mɛ̈rwe. Määth kam Mɛ̈rwe kekë Ijip aace töu ke dɔ̈ɔ̈r akölköl. Tëcït dhuk Mɛ̈rwe incursions tënë Ijip abaŋ nhial, ka apuruk Roman cut rot paguöt ku mɛ̈tkë röt Napata ruön 23 A.Y. Bɛ̈ny apuruk Roman aa cï piny lac puol, tewar, loi yen rot cït cï ŋöŋ ku kuɛ̈k piny cï dɔm ku mɛc. Runbuɔt kërou Y.C. Nobatiɛ ee cï gɛl kiir alɔŋ pacuol dɔm tënë parut Kuc. Kek aye gam cït këye yɔ̈ɔ̈m tɔŋ cï piööc Jöŋköör ku Jamel wën cï piöc katëët den ɣɔc ë mɛ̈rwe rin kuɔny. Yen aya, kek aacï röt thiëk ku gɔlkë röt bïk aa kɔc mɛ̈rwe yic ku benkë aa puruk aristocracy. Ɣet të thiök kekë runbuɔt këdhiëc, Romi acï Nobatiɛ kuöc ciëëŋ ku luui mɛ̈rwe bï aluuk kam Ijip kekë blemmyes. Tëwën, cï amat bääny thɛɛr mɛ̈rwe tem kɔ̈u ë rin cï bääny ril apei Akthum rot juak pabak. Na ye ruön 350 Y.C. ka bɛ̈ny Ithum ë Athum acï gendït mɛ̈rwe dɔm ku rɛc, ëtënë acï bääny mɛ̈rwe macrɔt wit ku dɔm piny de.

Nubiɛ tënë 3000 A.Y.

Lɔ̈k alɔŋ ŋïc mayam ëmën keye Thudän alaŋ tëdɛndït këthɛɛr mɛ̈t kekë tëdë lathïn Ijip, tëthiɔ̈k de nyinic kekë parut. Ku yen aya alaŋ ŋiëc ril keye pabak cök ë dhöldït de wërëkäŋ cï rɛkic nhial abaknɔŋtim (savannah) alɔŋ paguöt ë Roorliɛt. Nyinic kaam thin amɛ̈t ë mäcŋaknhïim ë Ijip cök, tëcït 3100 A.Y., miɔ̈rŋaknhïim aacë döm pinyden cuɔt cimën ɣɛ̈th nhial ë Kiir köu bï riänwïir acath. Kënë acë kek ɣɛ̈t alönypïu tueŋ, piny alɔŋ mayam Athuan.

Tëcït ruönbuɔt juɛ̈c Ijip aye lɔ tueŋ lɔŋ paguöt, ala ke nyiëŋ alöönypïu piny, tueŋ bë pëc ku nalä bë anyucyam cï thiɛk buth kam kɔc rëër lɔŋ ciɛl Kiir kɔ̈u. Tënë tëcït 1500 A.Y., miɔ̈rŋaknhïim ë Ijip aa röt cuɔt kiir nhial lɔ alönypïu keŋuan, ye mayam piny ë Mɛ̈rwe. Piny kaam alöönypïu tueŋ ku keŋuan ee ŋïc Ijip cimën Kuc. Grïik, tënë Ɣomer latueŋ, aake kɔc ëbɛ̈n rëër lɔŋ paguöt ë Ijip aake cɔl Ithiopiɛ (kɔc rëër piny mayam Paguöt Thudän ku Thudän ku Ithiopiɛ). ɣɔn ciën aya Thudän cimën alɔŋ tueŋ Paguöt cimën Kartum acï rot ŋiëc apɛi ë thoŋ Latin Nubiɛ cök. Piny ebën acuai wëc ë miläŋthith ku rin acït kɔ̈k ke bä bei tënë wët ë miläŋthith (Nub ë thoŋ Määthi cɔkalɔn ee yen tökaliŋ ë thok juëc yic ë Nubiɛ thɛɛr ku aköl).

Tëwär ye mäckuattök Ijip rot juac apɛi, tënë ruönbuɔn 16 A.Y. yen eeye kërötloi tënë Miɔ̈rŋaknhïim bïk luëk ku käken cïk loi ë Kucic (tëdë Nubiɛ) gätpiny. Raan cɔl Thutmoth I, tëcït 1520 A.Y. döm ë piny acï latueŋ apɛi dït Paguöt awär kuat kɔc ci kaŋ mɛc ye nhom ku nyiëŋ gäät kɔ̈k piny alɔŋ 50 M. kuërcök thiääk kekë Abu ɣamad. Alɔŋ Parut wël juëc ë laŋkäŋ ka ŋuan käkdït jäŋ gɔ̈i tënë Ramtheth II, cï gööl dönalɛl cï guaŋ köu Abu Thimbel tëcït 1250 A.Y. Cimën tënë kuat kït ë mäcŋaknhom wär cï cieŋ apɛi, mäckuattök acï ciɛŋ ku gam bäny dït ë Kuc dɔmic. Mäckuattök Kuc cï cieŋ apɛi, jɔk ɣɔn tueŋ këc ruönbuɔn 8 A.Y. bën kekë genamatnhom töu Napata (thiääk kekë Mɛ̈rwe mayam), ee ciɛŋ Ijip ebën, ku nhialic kɔc Kuc akölë ee yen Amen-Re. Apɛi Kacta, Muɔrŋaknhom ë Kuc ɣɔn ŋot ruönbuɔn 8 A.Y., amuk luök ku thööŋrot ciɛŋ Ijip bï dhiëëth de, wën cï Ijip dɔm, lök agam kaye mäckuattök ë Miɔ̈rŋaknhïim

Mäckuattök ë Kuc 730 A.Y. 

Döm tueŋ Miɔ̈rŋaknhïim ë Kuc bï kek mat Ijip cök aloi rot tëcït 750 A.Y., ɣɔn ye Kacta alɔŋ nhial Ijip dɔm (lɔ̈k parut ë alönypïu tueŋ ku Abu Thimbel). Kuyen wën de Piye, aya ŋïc këye Pianki, tëcït 730 A.Y. yen acï  gɛɛth juäc ruömpiny piny ebën alɔŋ Kiir köu ɣet tueŋ parut cimën Mempith ku gɛm bäny baai ë lɔ̈k apuökwɛ̈ɛ̈r bï ya bɛ̈ny. Wën cï kënë rotloi Piye rotdhuök Genhomat tɔ̈u Napta, ku buth luaŋ dït tënë Amen-Re. Kuyen aa rilic bï rëër ke mäc Ijip rin mec abaŋ nhial Ijip kekë paguöt Napta. Göl Kuc tëdë Mäckuattök 25 ee tɛ̈ɛ̈në eeye mënh Piye, Cabaka, yen acï Piye buɔth wën cï yen thou ku lök Ijip dɔm ëbën tëcït 719 A.Y.

Cabaka acï tɔŋ bɛn gɔl tënë parut, ku wit mäckuattök thɛɛr dhiëëth Ijip cï baai kaŋ mac ɣɔn Kuc nhom, ye Cabaka luel cï ciën cuɔ̈ny kë pïir ku gɔ̈l rot tiët ë Thembeth ku Mepith. Etënë, yen ku dhiëëth de aa cï dhiɛl mɛc ë dɔ̈ɔ̈r tënë akolë, tëwën cï kek löör apath ë kɔc laŋ piny rin mäc den ŋïc lööŋ yath ë ciɛŋ Amen-Re. Kuyen eeye guɔ̈ppiɔ̈l den bik cï ciëŋëtök kekë riɔ̈c dït aɣer këya bïk rɔ̈m latueŋbai Kiir köu. Riɛl yam pabak ciɛlic eeye pamac Athïriɛ, emën aci pamaac kor ku gɛɛth kɔ̈k Paleɛtine ku Poiniciɛ makpiny ku mɛt kek ye cök. Tënë tëcït 705 A.Y., ɣɔn cï Athïriɛ laŋ Muorŋaknhom ë yam (Thenacerip), ee laŋ awɛɛrdït kɛcwei pabak ciɛlic ee rin määc Athiriɛ. Ee rin kuɔny kɔc cï kɛcwei Muorŋaknhom (emën wën nyan ken Cabaka cɔl Cebitku) löny tueŋ parut tënë Mempith kekë Apuruuk Ijip. Yen acï bä la wit apɛi dit ku jɔl Ijip a pan tueŋ Athïriɛ nyin.

Na ye 663 A.Y., ka Muorŋaknhom Athïriɛ (Itharadon, wën Thenacerip), dɔm Mempith, mɛt käk bääny ku diäär pan muɔrŋaknhom ku wïc rin bï ya cɔl Muorŋaknhom ë Ijip. ɣɔn cï apuruk Athïriɛ dhukciën, nyɛ̈ŋ Ijip piny ke mɛc bäny puɔlic cï mɛt kekë Athïriɛ, ka Kuuc kamcïdït, kuyen tëëŋ dɛ̈t Athïriɛ, ee 663, lɔ̈n cï yen tɔŋ bä cɔl athök. Emënë Thebeth eeye kë dööt ku kual kë käk path thïn. Aköl nïn jɔl mäckuattök ë dhiëëth Kuc thök alɔŋ Ijip ee 656 A.Y. Kuyen kënë ee mec apɛi tënë kɔ̈c mäckuattök rotde, ɣɔn cï cieŋ Thudänic tënë ruön tim dɛ̈t, ke nguɔt ye thiäk cimëm ë bääny dhiënh ë Ijip luaŋarɔmic, Napta nawën ciën kë loikë kekë ee Mɛ̈rwe. Pïk tueŋ tëtui Kiir Mɛ̈rwe ee loi ɣɔn cï tëëŋ Ijip Napta mak tëcït 590 A.Y. Runbuɔt nhom, rëër mec awëlrot (cïmën Perthiɛɛ, Grïik ku Roman akë buɔth röt kam ken ee mɛ̈cröt Ijip), ciɛŋ paguöt ë Ijip acï guɔ jäl amäth. Luaŋarɔɔm aa cï thɔr buth tiɔmcïnyop nyin döt. Ŋiëc gäät acï guɔ bäth. Nawën, ruönbuɔn 4 Y.C., Mɛ̈rwe ee cï makpiny apuruk thiɔ̈k kekë tënë Akthum.

Kärïthään ku Muthiliim 543-1821 

Nubiɛ arɔm akeunhom kekë Kärïthään tënë parut ku tënë paguötbak ruönbuɔn këŋuan, ɣɔn cï Ijip yath dɔmic (kekë kɔ̈k bɛikuöt ë Bidhantin) ku ɣɔn cï bɛ̈ny Ithiopiɛ waar bï aa Kärïthän ee raan cɔl Prumentioth. Kuyen yen alaŋ run 200 kɔ̈k aŋot Doŋgola, ëmën mäcŋaknhom ril Nubiɛ yic, ee cï mät Kärïthänic. Na ye tëcït 543 Y.C. muorŋaknhom ë Doŋgola ee cï waar bï ya akut töŋpïr ë Kärïthän, mät guöp kekë Luaŋ Koptik ë Ijip kekë Ithiopiɛ. Nawën run lik cök, tëcït 569 Y.C., kä Kärïthän Buɔthyithcök ë Bɛ̈ikuöt Bidhantin döt Makuriɛ, macŋaknhom thiɔ̈k to paguöt Ijip. Tëwën ruönbuɔt dɛ̈t cök kä Kärïthän Ijip ku parut aprika thɔn röt adɔmpiiny Ithalam cï piëëc apɛi. Kuyen Nubiɛ acï puöl nhomläu bï dhöl den yam Kärïthän buɔthic, alɛɛc abak tënë gɛ̈mgɛ̈m cï mat ë ruön 652 Y.C. ee ruön kënë yic Arab Muthilim akeye abaŋ lɔ̈k parut dɔm tënë Ijip. Kuyen kek aa mat bïk röt dhuökciën ë rin bï kek atuöc ajuëër alööny 360 ruönic (bï muɔrŋaknhom aköl tök agut nyin raan tök). Gɛ̈mgɛ̈m acï bä la tueŋ run juëc tënë runbuɔt ka dëtem, ɣɔn ye dhöl wɛ̈rëkaŋ muthilim juëc bɛ̈I paguöt Nubiɛ yic. Kuyen pëc Muthilim kë cït luɔi ajɔkrot 1270 ɣɔn mëc ë Baybar, atuöcguɔ̈p Mameluke Bɛ̈ny ë Ijip. Naye 1315 ajuër ruön acï jal bä temköu ciën ku muthilim acï täu piny e thöny ë Doŋgola yic. Tënë runbuɔt ka dhiëth määc muthilim Thudänic ake aköl dɛ̈t alaŋ atuucëmiiri ril ë cɛthluoi Ijip yic (cïmën thɛɛr run Ottoman, 1517 cök. Kuyen kek ake juëc aköldɛ̈ wuöt mäckuattök, bïk  guïr tëthinkor pinyatëkic aa cïk juak tueŋ wär piny den thɛɛr. Kënë acï war 1821, ɣɔn cï lɔ̈k nyai riɛl cinic ë bäny apɛi dït Ijip tëwär tɔ̈u Baybarth-Mohammed Ali atuucëmiiri ë Ottaman.
