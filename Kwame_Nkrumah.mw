[[Apamduööt:Kwame Nkrumah (JFKWHP-AR6409-A).jpg|thumb]]
Kwame Nkrumah (21 Penëdhoŋuan 1909-27 Penëŋuan 1972) eeyee aŋiɛcwëlbääny pan Ghana ku ye agöcwɛ̈recɛŋ [revolutionary]. Yen eeyee Bɛ̈nyluɔitueŋ ku Bɛnymacbaai tueŋ ë Ghana, ye Gold Coast ŋɛ̈ɛ̈r në nhomlääu tënë Britain në ruön 1957. Yen ee maɣäthtueŋ cïpiŋ ë luɔi ë Tɛ̈kmɛt-Apïrika, Nkrumah eeyee raantööŋ gol Akutajuɛɛr de Apïrikatök ku yee mïtiɛm ë Këleecëlonpath Dɔ̈ɔ̈r de Lenin në ruön 1962. 

Naɣɔn piöcëkäŋnhial panaɣer run thiäärkurou cök, ke latueŋ kekë dhëlëŋiëcwëlden [his philosophy] ë ŋiëcwëlbääny ku mɛt kɔctɛ̈kmɛ̈t-Apïrika-yic tɔ̈u panaɣer, Nkrumah acë ladhuk Gold Coast bë luɔiëciɛŋden [his career] ë ŋiëcwëlbäänyic bä gɔl keye maɣäthtueŋ ë nhomlääu amatbaai. Yen acë Akutguirmiir Nyuecëjam ë Kɔc thɔr, ku lac tiɛ̈m arët ërin cï acuëët bën luɔiden nhiaar kekëcrotkamloi [unprecedentedly]. Yen acë yaa Bɛ̈nyluɔitueŋ në ruön 1952 ku muk thöny kënë-yic ɣɔn cï Ghana nhomlääu cɔɔl tënë Britain në ruön 1957. Naɣɔn ruön 1960, kɔc ë Ghana acë  lööŋmackɔc [constitution] yam thanycök ku kuɛnykï Nkrumah keye bɛ̈nymacbaai [president]. 

Miirde eeye mïnhiërëbaai ku mïtëkëkäŋ, këya, yen acë wëëu täupiny tënë käyeluɔilakut thäthëkäŋ ku riɛlkäŋluɔi de amatbaai, ɣäth latueŋ aguiɛrëluɔi ë piöc ril de amatbaai, ku ɣäth cɛŋ amatbaai ku tɛ̈kmɛt-Apïrika. Määc Nkrumah, Ghana acë duŋɛ̈ɛ̈r në määth kɛmpamaac Apïrika-yic ɣɔn run pɛ̈lpiny. 

Nkrumah acï nyuöc në ruön 1966 në Akut Wërbei Amatbaai, ye në biöök amatluɔi aguɛ̈ɛ̈rwëëu kaampamic acë akutajuɛɛr ë miir pamaac juëc ɣaac tënë kɔc këleei [private]. Nkrumah acë rëër ruön kɔ̈k ë pïïrde-yic Guinea, ɣɔn acï cäk bɛ̈nymacbaaithöŋ athɛ̈ɛ̈kthiekic.
