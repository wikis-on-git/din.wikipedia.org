[[Apamduööt:Kwame Nkrumah (JFKWHP-AR6409-A).jpg|thumb]]
Kwame Nkrumah (21 Penëdhoŋuan 1909-27 Penëŋuan 1972) eeyee aŋiɛcwëlbääny pan Ghana ku ye agöcwɛ̈recɛŋ [revolutionary]. Yen eeyee Bɛ̈nyluɔitueŋ ku Bɛnymacbaai tueŋ ë Ghana, ye Gold Coast ŋɛ̈ɛ̈r në nhomlääu tënë Britain në ruön 1957. Yen ee maɣäthtueŋ cïpiŋ ë luɔi ë Tɛ̈kmɛt-Apïrika, Nkrumah eeyee raantööŋ gol Akutajuɛɛr de Apïrikatök ku ye mïtiɛm ë Këleecëlonpath Dɔ̈ɔ̈r de Lenin në ruön 1962. 

Naɣɔn piöcëkäŋnhial panaɣer run thiäärkurou cök, ke latueŋ kekë dhëlëŋiëcwëlden [his philosophy] ë ŋiëcwëlbääny ku mɛtrot kekë kɔctɛ̈kmɛ̈t-Apïrika-yic tɔ̈u panaɣer, Nkrumah acë rotdhuk Gold Coast bë luɔiëciɛŋden [his career] gɔl ŋiëcwëlbäänyic kaye maɣäthtueŋ ë nhomlääu amatbaai. Yen acë Akutguirmiir Nyuecëjam ë Kɔc thɔr, ku lac tiɛ̈m arët ërin cï luɔiden ye nhiaar këcrotkamloi tënë acuëët. Yen acë yaa Bɛ̈nyluɔitueŋ në ruön 1952 ku muk thöny kënë-yic ɣɔn cï cɔɔl Ghana nhomlääu tënë Britain në ruön 1957. Kɔc ë Ghana acë lööŋmääckɔc yam thanycök ku kuɛnykï Nkrumah kaye Bɛ̈nymacbaai. 

Miirde eeye mïnhiërëbaai ku mïtëkëkäŋ, këya, yen acë wëëu täupiny tënë käyeluɔilakut thäthëkäŋ ku riɛlkäŋluɔi de amatbaai, ɣäth latueŋ aguiɛrëluɔi ë piöc ril de amatbaai, ku ɣäth cɛŋ amatbaai ku tɛ̈kmɛt-Apïrika. Määc Nkrumah, Ghana acë duŋɛ̈ɛ̈r në määth kɛmpamaac Apïrika-yic ɣɔn run pɛ̈lpiny. 

Nkrumah acï nyuöc eruön 1966 Akut wërbei amatbaai ku biöök amatluɔi aguɛ̈ɛ̈rwëëu pinynhom muk akutajuɛɛr ë miir pamaac juëc. Nkrumah acë rëër ëruön kɔ̈k ëpïïrde yic Guinea ku acï cäk athɛ̈ɛ̈kthiekic bɛ̈nymacbaaithöŋ.
