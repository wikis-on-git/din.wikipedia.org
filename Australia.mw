[[Apamduööt:Australia with AAT (orthographic projection).svg|thumb]]
Australia ee pamac macrotyetök nɔgic abäŋ pandït Australian, yen anɔŋic tuulnhom de Tasmania ku jɔl yaa tuulnhïïm thiik kor juɛ̈c.Yen ee pamac dïtbëtɛɛm në Oceania ku yen ee pamac 6 në lɔŋë pinylääu në Pinynhom ëbɛ̈në. Pamɛɛc kek nɔŋ akeeu kekë yen aye yïk Papua New Guinea, Indonesia ku Pabak Timor tënë parut,  Solomon Islands ku Vanuatu në lɔŋ parut-pabak, ku New Zealand në lɔŋ paguöt-pabak. Genamatnhom de Australia ee Canberra, ku kɛɛldït dïtbëtɛɛm ee Sydney.

Tëcït tënë ruon 60,000 aŋot British këc guoɔn nyucciëëŋden tueŋ në thök ruonbuot 18, Australia yen ee cïeŋ amïciëëŋ ke Australia. Yen aye pandït  Britain cɔlkedenë në runë 1770 ku ajökde ciɛŋ, kɔc ace bënë määc bïk yaa ɣöc nëkaŋ mënë pɛinïïn 26 Penëtök runë 1788. Cinëkɔc acë rɔt bënë juak apɛi në runëthïiär kek cë lɔ, ku tëcït tënë runë 1850 go aabaŋdït ë pandït bɛ̈n caaththök. Naye pɛinïin 1 Pënëtok 1901, ke panmäcalëi [colonies] kadheteem gokï akutamatnhombai caak keye Paankɔc de Australia. Australia acë bënë lɔtueŋ keye ajuiɛrëluɔi de wëlabääny yenë kɔclɔc në nhompäl.

Australia anɔŋ bïakdït 13 në lɔŋ määckäŋ në pinynhom, ku anɔŋ 10 dït-apɛi bïäkrɔm de raan de baarë. Ku kekë (thöŋlatueŋ de raan [human development index] 2 de baarë në pinynhom, yen a Pamac piath arëët në lɔŋ pïir, pial guɔp, pioc, nhomlääu määckäŋ/duit ku jɔl yaa nhomlääu wëlëmänybaiyic ku yinywëlëmänybai Cinëkɔc aye tïmtïm 25 ku abäŋ kɔc juäc arɛɛr kɛlic ku lɔŋ pabak Adɛ̈ɛ̈kdït. Australia yene pan dhoŋuan në pinynhom nɔŋ cinëdit amïkök kek kɔc cite 26% në buɔtic cinë de kɔc.

<br />
