William Nyuon Bany (ye thou 1996) eeyee aŋiɛcwëlbääny de Paguötic Thudän ku aye bɛ̈nydït acieŋkuɛl tënë akut Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT). Yen adït tënë Dr. Joon Garaŋ, Salva Kiir, ku jɔla Arok Thon Arok.   

Bɛ̈nyapuruuk William yen ë ranë Nuer pan Ayot ku yenaya aruäi kekë Muɔnyjäŋ. Yen acë lui pan Ayot kambaric keye malith tënë apuruk de Thudän. Në runë 1983, yen ku Kwanyin Bol acë kɛ̈cwei ku jɔk/gɔc kï akut Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT) ku thɔrkï kek miir de Thudän. Joon Garaŋ acë rɔt benë matkek ku kuäny keye bɛ̈nydïtapuruk në diäk.  

Nyuon Bany acë theem arët tenë kuɔnyde ku bë naŋ ke leurot Thudän tënë kamden yen rëër yen në Ethiopia keye biak akut YLKT. Yenaya acë kony në mɛ̈tic akut YLKT ku Anyanya 2 në runë 1987. Nyuon Bany acë Ijïp neem në runë 1989 ku mɛ̈t kekë thiarcikuen/juäc mïthpiöc ku detkepiɔth ku bïk röt mat në buocic tënë nhomlau de Thudän. Dr. Joon Garaŋ anhiar William Nyuon rin nɔŋ yen puɔnril ku acïn atekthok.  

Në runë 1991, YLKT-Nasir, akut Nuer cë jäl tënë YLKT, në runë 1992, Nyuon Bany acë jäl në YLKT ku benërot lɔ dhuɔk akutic yenë ŋɔr kɔc juac ke Muɔnyjäŋ.

Yen acï benë nɔk në runë 1996 në akut apuruk eke ciëŋ në Bentiu. Ku aye dïëu ke cï nɔk në Nuer të cït teye cïët ye luel thëën. Thoode aye tääk ke lëu rɔt rïn cenë rɔt dhuɔ̈k YLKT yic.  

Bɛ̈nyapuruuk William acebenë döŋ keye duŋɛ̈ɛ̈r Nuer dït theek aretic. William aye Kɔc Dinka luel yen eran kuän Muɔnyjäŋ pan Duk Padiet.
