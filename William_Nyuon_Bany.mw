William Nyuon Bany (ye thou 1996) eeyee aŋiɛcwëlbääny de Paguötic Thudän ku aye bɛ̈nydït acieŋkuɛl tënë akut Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT). Yen eeyee adït tënë Dr. Joon Gäräŋ, Salva Kiir, ku jɔl yaa Arok Thon Arok.   

Bɛ̈nyapuruuk William eeyee ranë Nuer pan Ayot ku yen aye aruäi kekë Muɔnyjɛ̈ŋ. Yen acë lui pan Ayot kambaric keye malith tënë apuruk de Thudän. Në runë 1983, yen ku Kwanyin Bol acë kɛ̈cwei ku jɔkkï akut Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT) ku thɔrkï kekë miir de Thudän. Joon Garaŋ acë rɔt benë mat këncök ku acï kuany keye bɛ̈nydïtapuruk diäk në bɛ̈ɛ̈rë.  

Nyuon Bany acë theem arët tenë kuɔnyde ku bë lëulëu yök tënë Thudän në kamden yen rëër yen në Ethiopia keye raantök akut YLKT. Yen aya acë kony në mɛ̈tic akut YLKT ku Anyanya 2 në runë 1987. Nyuon Bany acë Ijïp neem në runë 1989 ku mɛ̈t kekë mïthpiöc thiarcïkuen de Thudän ku det kepiɔth bïk röt mat në buocic tënë nhomlau de Thudän. Dr. Joon Garaŋ anhiar William Nyuon rin nɔŋ yen puɔnril ku acïn atekthok.  

Në runë 1991, YLKT-Nasir, akut Nuer, acë jäl tënë YLKT. Në runë 1992, Nyuon Bany acë jäl në YLKT ku këncök benërot lɔ dhuɔk akutic yenë tëdït ë duŋɛ̈ɛ̈rke aake yee Röörjäŋ. Yen acï benë nɔk në runë 1996 në akut apuruk eke ciëŋ në Bentiu. Ku aye diëu lɔn cï tëdït ë kɔc cë yen nɔk aake yee kɔc Nuer, teye ciët ye luel thëën. Thoude aye täk lɔn lëu rɔt rïn cënë rɔt dhuɔ̈k YLKT yic.

Bɛ̈nyapuruuk William acë benë döŋ keye duŋɛ̈ɛ̈r Nuer dït theek arëtic. Muɔnyjɛ̈ŋ aye luel lɔn yen eeyee ran Muɔnyjäŋ pan Duk Padiet.
