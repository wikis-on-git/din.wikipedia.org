RƆM DE KIIR THOBAT


Rɔm de ciir kɔu piny de thobat run aliip ke rou ku dhoŋuan eye thɔɔr kaam kuat Nuɛr Jikany ku jɔl aa Yɔɔmtɔŋ Ee luɛlebaai e kɔc ke thudan (YLKT) ruɛc amaatnhöm ke dit ciɛth riëth wiir ci kuɔny bɛi pɛɛi nin thiaar ku rou pendhetem run aliip ke rou ku dhoŋuan.

Amaatnhöm de bɛɛidit cath riën wiir thiaarou ku dhorou ciir de thobat kɔu lɔ lɔk de Nathir agut lɔk de Akobo, në paguot thudan yic të thiäk kek akeu nyin piny de Ethiopia.
Riëth cath bök ake lui mɛɛt cin kek Amaatnhöm dit luɔibuɔthic cäm e gam  pinynhöm (WFP) ku kony tëcit raan aliip thiaar ku bɛɛt në aliip buɔt ku thiaar diak ku dhic yic ci cuɔp roor bɛɛi ken yic rin e kuɛtkuɛt thaar ci wëi raan bot nyai e pinynhöm.

Riëth wiir cath ebök aci ke dɔm kɔc amëthɔɔr ke Nuɛr Jikany tëmec kamic cit thiaarou ku dhiëc ( 25) nyinic lɔk de nathir ku luel kë bik ke tiic yic rin dɛk kek puɔth wɛt dhɛɛŋ ku nyiinmɛɛc bik cuök lɔ tënë kɔc atɛɛrken lɔk de Nuɛr lɔu.
Nawën ciik riënwiir tök tiic yic go kë cɛɛm yök e rɔt, go kë muc gɔl abɛɛk ke riëthwiir wic bik löny kuer cäthden.
Yötyic aci raan thiaardiak muɔc ɣäntök ku nɛk raan thiaarŋuan tënɔŋ kɔc Yɔɔmtɔŋ eluɛlebaai de kɔc ke thudan (YLKT).
Thon diaar juëc ku miith ci ke luathroor nyinmaac ku ka ci mou epiu aci ke guɛl aländen.
Ku jɔl a riethwiir ke thiaar kudhetem,käk Amaatnhöm de bɛɛidit aci röt yaal cien agut ci  lɔk de nathir,ku jɔl a riëthwiir ka thiaar ku tök akuc të cik gut në tup ku lɔn ci kek diir e ciiric.

Luɔibuɔthic cam e piny nhöm (WFP) acin miëth rac, tëthem ye yen miëth ci rac kë ɣet lɛɛth(kg) aliip buɔt ke dhorou ku thiaardiak ku dhiëc (735,000) ci kony e tuöpic ku riën nhial aci lɛɛth aliip thiaar (10,000) jat lɔk de Nathir.
