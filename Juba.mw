Juba ee ganamatnhom ku ye kaldïït de pamɛcjäŋ de Thouth Thudän, ku yeen eya aluui pawut de de Jubek keyennë kaldïïtden eya. Juba ee töŋ dee pawuut kaa thiërrou ku bɛ̈t ke Thouth Thudän. Genë acï tääu në Kiir Ɣer nom ku ka loi luooi de thöny de Arɔ̈mbaai Juba. 

Kathɛɛr
Gen cɔl Juba në yaaköl ke, akeer pinythiin de Bääari cɔl, të ëcï akut de CMS  paanden ku paan de gäär, makɛm cɔl NMIS keerthïn në run ë 1920-1. Në thök de run de 1920-9, go kɔc ɣer ku kɔc ke Yijip Bärï yɔ̈ɔ̈k bïkë röth ɣooc në Juba, ago lɔ̈k yaa gen yam cɔl Juba eya, bï luui keye genamatnhom de Pawut Maŋgala, ë pinyë elɔc kɔc ɣer ku kɔc ke Yijip ye tuɛny eke lui ëtɛ̈ɛ̈n. Yïkyïk dït acï rot gɔl në Juba në run de 1927. Kɔckeɣooc në Rajap acï bɛ̈n köök Juba në run 1929, ke në ye run cök, go miiric de Maŋgala jat Jubda ëya në run de 1930. 

Kɔckeɣɔɔc de Gïrïkïï, ye apuruuk ke Bïrïtïth kuɔny ë käŋ në yee thaa në acï luɔɔi dït arët looi ne| kɛ̈ɛ̈r de Juba-yic në run tueŋ ke 1920-9. Nacɔk amɛn ë lik kɔc eke ciëŋ në Juba ke akuën de acï 2,000 wan thok, keek kedhia aake cï kecin mat kenë akut dïït de Bääri nɔŋ baai ku nɔŋ kë ciɛɛŋ piɛth në kɛmken. Gïrïkïï acï luɔɔi dït ye tïŋ ëmannë në gɛɛu ciɛlic, cït piny de ɣɔɔc, rup Gïrïkïï (cïï Biritic cäk), ku jɔl yaa të thiin gɛɛu kɔ̈u cɔl rup Jalaba ëmannë. Nyooth de käke lɔtueŋ cï Gïrïkïï ke looi akï. Adëyïïk jäŋ [public buildiŋ] cït man de adëyïïk pieth Ibori baŋ cï looi alel, Notros Lounge, adëyïïk ë kuɛ̈th nhial de Thudän thɛɛr, Ninkamaan Paraditho, Baŋ ë Cinwääc Kiir [Nile Commercial Bank], ku jɔl yaa Baŋ Cinwääc Bapulo [Buffalo Commercial Bank] në kɔ̈k yiic. Adëyïïk de baŋdïït de Baai [Central Bank) acï bɛn looi në kaam de run 1940-9 cït mɛn de Ninkamaan Juba [Juba Hotel] acï piŋ arët në kaam de run 1930-9.

[[Category:!Main category]]

 [[en:Juba]]
