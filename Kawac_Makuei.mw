'''Kawac Makuei''' Mayar Kawac ee aŋiɛcwëlbääny në lɔŋ Paguöt Thudän. Yen eyee dugeer de Anyanya Tök në akut ë nhomlääu wäär Toŋbaai Tueŋ Thudän në run 1955-72 ku Akut ë Luɛ̈lëbaai de Kɔc ke Thudän (ALKT) wäär Rɛɛnken Tɔŋbaai ë Thudän në run 1983-2005. 

Kawac Makuei amet Anyanya Tueŋic në run 1963. Agut [[1972]] yen abɔ yaa maalith. Yen eyee raan tök kaam kɔckejiil ë Yɔ̈ɔ̈mtɔŋ ë Luɛ̈lëbaai de Kɔc ke Thudän (YLKT) në run 1983.  Yen acë ben yaa bɛ̈nyapuruuk ë akutmitoŋ Jamuth de YLKT.
Në Pɛnërou 1984, Maalithkuelrou Kawac Makuei acë ben tiam apɛi Wathkec, në thok Leldït Joŋlei. Në run 1986, yen acë apurukyampoc tïmjuɛ̈c luel në lɔŋ Parut Bahr el Ghazal ku bïkloi cathbaaric gu lan bë kek ɣet Ethiopia. Në Pɛnetök 1990, ke ALKT acë Kawac Makuei mec kekë kɔccïpiŋ kɔ̈k në akutic, ŋorcelic në Dr. Jon Garaŋ.

Në 21 Pɛnëŋuan 1997, Kawac Makuei eyee raan tök kaam dugeer ke paguötic cë thany Gɛ̈mgɛ̈m Dɔ̈ɔ̈r de Kaartuɔ̈m. Yen acï koon në YLKT. Na wën, Kawac Makuei acï kuany keye bɛ̈nypawut ë Parut Bahr el Ghazal. 

Në thok toŋbaai run 2005, Kawac Makuei acï kuany keye Bɛ̈nythöc de Akutnɔŋluɔi Kɔcŋictɔcapiɛth de Paguöt Thudän. Në Pɛnerou 2010, go retcök keye raankaac në loŋ Parut Bahr el Ghazal, thuɔ̈ny da Akutguirmiirmat de Luäk Riɛldekɔc [USDF], ku meen në kuɛ̈nykuɛ̈ny ë Pɛnëŋuan 2010, yen acë kɔ̈ɔ̈c në Maloŋ Awan Anei. 

.
