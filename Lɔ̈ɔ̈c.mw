[[Apamduööt:Sudan Oribi (Ourebia montana) male (18172324646).jpg|thumb]]
Lɔ̈ɔ̈c ku aye bɛn cɔl adiɛl, ee kuat länëberwal ku aye lac yök alɔŋ pabak, paguöt ku pacuɔl Apirika. Abɛ̈kmɛ̈cthook kabɛ̈t thöŋ kek yen aacï ke lelthok. Bɛ̈rde ee täcït 50- 67 cm alɔŋ bër yeduöl, ku thiɛkde ee täcït 12-22 kg. Thön aa kor gup amääth tënë ŋuut. Miöör/thön kek aa nhïïm nɔŋ tuŋ, bɛ̈r ë tuöŋde ee täcït 8-18 cm.

Rualden koor aa ye lac yök ke cath kaŋuan. Miöör/thön kek akeu akutden tiit. Miöör/thön aa tiim meek kɔ̈ɔ̈th, ku yorkä tiɔpic e pïuadheŋ ë nyin ku adɛm bï kek lɔ̈kden tekic.

Kuat ë thɔn ku ŋuöt kedhie aa nyïnyëpïrtueŋ ë pɛ̈i ka 10 aɣet 14. Keek aa röt jal kaac apɛi  abaŋruönic ë dëŋ. Ta ci ŋuöt jal läc/biëp, (Ku e nïn kaŋuan tëda dhätem looi) Nïn thot kek röt, kä thɔn ee ŋuöt cop cök apɛi ku ee lacke yɔɔc bi deetic lɔn cï yen läc ku ye nyan nyööt/aŋum ku yɔu. Liënyde ee pɛ̈i kadhätem tëdä dhorou looi agut bë akäl tök jal dhiëëth. Ku ee meth nyueth pɛ̈i ka ŋuan agut dhiëc. 

Lɔ̈ɔ̈c ee lac cath aköl.  Ku yen ee länënyuäth. Non aa täcït 90% cämdeic, kuyen lɔ̈ɔ̈c aye tïŋ kanyuöth yök ku abɔlɔɔŋ.

Yen lɔ̈ɔ̈c e ceŋ ɣɔ̈n juëciic, dɔmthok bäknɔŋtiim, liɛl tëdä tuɔc ë bor, bäkënoon aliirtucnui, bäkënoon kuriic, aɣet mitïr tiim karou (2,000) adɛ̈kdiɛɛt nhom nhial. Yen  länberëwal kënë, acï rot tɛkpiny bɛ̈ɛ̈i juëciic, ku aye lac yök pan Thinigal alɔŋ pacuɔl, Ethiöpia ku Irïtria alɔŋ pabak ku lɔ Apirika Paguöt. Lɔ̈ɔ̈c/adiɛl aci lelthok alä kacïn diɛɛr ë yen tënë akut yecɔl IUCN; Ciɛnken aacï nyïnlïk apɛi e rin cï puör ku mäc ë läi/luɔny rot juak.
