[[Apamduööt:Topi (Damaliscus lunatus jimela) male.jpg|thumb]]
Thiaŋ a puɔl apεi kuat lεi e yok thin baknɔŋtiim, teciεtroorliεt, ku Bor tene Apirika Guotepinyliεεtic. Thiaŋ ye tiŋ kathooŋ kaya alualweŋ ku alɔŋ kit  cool ku tueŋken a luɔr. Athiεkden e kam 68kg ku (le) 160kg : bεrekɔuden e kam 190 ku 270cm bi yɔl. Bεernhom e tɔu kam 100 ku 130 cm le ket: thɔn ye dit ku acol tene ŋuot. 

Thiaŋ e rel pamaac juec yic Apirika bi Thudan paguot,  Burkina Faso, Chad, Kenya, Paankɔc Miirlɔckɔc de Koŋgo, Angola, Zambia, Zimbabwe, Botswana ku Apirika Paguot, ku a rer abaŋ pamaac ka. E rin yap e kɔc ku riak e tedenceŋka e juec lɔɔk ic . A wic wεl maŋok thoŋrot. Akut thiaŋ aa kok kam wel . 

Lancuεtlaai thiaŋ bi kor ku aŋuei malek, ku gɔl ye laancuεtlaai ye mεnh puɔcdhiet. Lakin thiaŋ acii lac ciet ta tɔu kuat laai kɔk thin. 

Thɔn thiaŋ ye akeu looi ken akut ŋuut ke dhieth. Akeu ye dit tacit 4km2. Ŋuut akeuic a luui ke ye kac kek thɔn. Thɔn ye gar akeu e wεεr kut: Ŋuut a teer kek kɔk be thɔn nyaai e rin ye ŋuot ye riim tok akaltokruonic. Ŋuot ye wic kac ka thɔn lakin ye thɔn wic bi kac ke ŋuut juec yam ku ye ŋuut kook raacic. Thiaŋ koor ye rer kek maan e ruon tok wεla ta le manh yam dhieth. Thiaŋ ye mεnthin ye lelthok ke bi thook Akut Kεεmpamaac tene Gelekarɔɔm de Pinynhom.
