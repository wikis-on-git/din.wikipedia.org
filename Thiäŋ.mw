[[Apamduööt:Topi (Damaliscus lunatus jimela) male.jpg|thumb]]
Thiäŋ apuɔl apεi kuat lε̈i ye yök thin baknɔŋtiim, tëcïtroorliεt, ku liɛlëbor tënë Apirika paguotëpinyliεεtic. Thiäŋ äyë tiŋ këthöŋ kekë alualweŋ ku alɔŋ kït cool ku tuŋken aa luɔr. Athiεkden e kam 68 kg ku (le) 160kg : bε̈rëkɔ̈uden e kam 190 ku 270 cm bï yɔl. Bε̈ernhom e tɔ̈ kam 100 ku 130 cm le kët thɔn ye dït ku acol tënë ŋuöt. 

Thiäŋ a rëër pamaac juëc yiic Apirika,  Thudan paguot, Burkina Faso, Chad, Kenya, Paankɔc Miirlɔckɔc de Koŋgo, Angola, Zambia, Zimbabwe, Botswana ku Apirika Paguot, ku a rëër abaŋ pamaac ka. E rin yap e kɔc ku riak e tëdenceŋka  juëc lɔɔkiic . A wïc wal maŋök thöŋrot. Akut thiääŋ aa kök kam wal. 

Lancuε̈tlääi thiäŋ bi kɔ̈r ku aŋui malek, ku gɔl ye laancuεtlääi ye mïth poc dhiëëth. Lakin thiäŋ acii lac cuët tä tɔ̈ kuat läi kɔ̈k thïn. 

Thɔn thiäŋ ye akeu looi kën akut ŋuut ke dhieth. Akeu ye dït täcït 4km2. Ŋuut akeuic a luui ke ye kac kek thɔn. Thɔn ye gär akeu e wεεr kut: Ŋuut a tëër kek kɔ̈k be thɔn nyaai e rin ye ŋuɔ̈t ye riim tök akaltökruonic. Ŋuɔ̈t ye wïc kac ka thɔn lakin ye thɔn wïc bï kac ke ŋuut juëc yam ku ye ŋuut kɔ̈k raacic. Thiäŋ koor ye rëër kek maan e ruon tök wεla ta le manh yam dhieth. 

Thiäŋ ye mεnthin ye lëlthok ke bï thook Akut Kεεmpamaac tënë Gelekarɔɔm de Pinynhom.
