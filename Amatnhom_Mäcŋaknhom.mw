[[Apamduööt:Flag of the United Kingdom.svg|thumb]]
Amatnhom Mäcŋaknhom në Britain Dït ku Parut Ireland, ee pamac lääunhom tɔ̈ pacuɔl në Yïrup. Acï rot tääu wäryɔu alɔŋ parutcuɔl dë piny Yïrup, Amatnhom Mäcŋaknhom (UK) amat tuur dë Britain dït ku abaŋ parutbak në tuur dë Ireland ku tuor thii kɔ̈k kor. Amatnhom Mäcŋaknhom ee pamac lääunhom 78 në dïtë pinynhom, anaŋ lökëpiny 242,500 km<sup>2</sup> ku të thöŋ 65.5 tïmëtïm kɔc ciëŋ ɣɔn ruon 2016, ku yeen aye pamac 21 në dïtë cinëkɔc.
Amatnhom Mäcŋaknhom (UK) ee mäcŋaknhom mec ë lööŋmackɔc [constitutional] naŋ ɣonlööŋ ë miirlɔckɔc [democracy]. Elithabeth de II ee yen benyŋaknhom tik, ee dɔm bäany ɣɔn ruon 1952 ku ee yen bɛ̈nypamac cë rëër bäanyic bärapɛidït pinynhom ëmën. London ee yen genamatnhom ku ee yen genden dïtbëtɛɛm, ee genpinynhom [global city] ku ee tënë luoiëwëu, cieŋ raan 10.3 tïmëtïm kɔc geeu. Amatnhom Mäcŋaknhom (UK) amat pamaac kaŋuan, yï Iŋland, Thïkotland, Wëleth ku Parut Ireland. Këk ëbën aa naŋ dhöl guir ë maac baai cï latueŋ ë yiic naŋ riɛl kithic.

Amatnhom Mäcŋaknhom (UK) ee pamac cï lä tueŋ ee yen 5 në dït ë tënë muökëkäŋ ërin juëc käŋ ye loi baai (GDP). Atɔ̈ tueŋ ë dït ariöp luoi ku ee yen 16 abeeric në pinynhom latueŋëraan ku piath ë pïr. Ëye pamac tueŋ pinynhom luoi thath ë käŋ ku riɛl wär ruɔ̈ɔ̈nbuɔt 19 agut gɔ̈c ruɔ̈ɔ̈nbuɔt 20.
Ëye pamac ŋaar tueŋ de Akutmet Yïrup (EU), ku Akut Mukëkäŋ Yïrup (EEC) tueŋ ɣɔn gɔl 1973, na ɣɔn ruon 2016 gokë cueetcëberic looi; go nyuoth lɔn wïc raan 51.9% në kɔc cï cueet bï pamacden jaal akut Yïrup yïc, ku la aɣer pamac akutic aŋot jɛmke yïc .
