[[Apamduööt:Luol Deng Wizards.jpg|thumb]]
Thuëëc kiith ë mukciëŋthɛɛr ku thuëëc mayam aa nhiar pamac Paguöt Thudän, wït ku gör aa bɛn nhiaar apɛi. Thuëëc ë mukciëŋthɛɛr aaye thëëc ruël cökcien ku kër të cï rap thok ë teem ku të cɛm jan amioc pïny. Kɔc mëën aa röt pot arop. Mëën ee amedaai ë tuk juëc miit bïk bën daai ku ketkë waak ku gutkë läär ku diërkë bïk kɔcken wïɛ̈t nhiaarkë kony ku dɛ̈ɛ̈tkë ke puöth. 

Adiircök aya anhiar Paguöt Thudän, ku de miir pamac Paguöt  Thudän  kekkë akuutguir kök kony ye ë luoi acï käjuëc bë thuëëc adiircöc cɔl latueŋ ku jɔ̈t tuk nhom nhial  gɔlcok. Töŋ kä cï gɔl ee akut thëëc riënythii Paguöt Thudän SSYSA South Sudan Youth Sports Association. SSYSA ee yen cï ɣonëpiööc adiircök ye dhäk kor piööc thin looi ruɔ̈p Konyokonyo ku Muniki tɔ̈ gen Juba. Paguöt Thudän ëcï CECAFA, youth football competition tëërkuötic ë adiircök riënythii nyuuc. Akutamëtuuk adiircök kewutic de Paguöt Thudän acï röt mat Akutajuɛɛr de adiircök Apirïka-yic Pɛnërou 2012, ku bɛ̈n ya Pamac cï mɛt FIFA-yic Pɛnëdhiëc 2012. 

Kɔc pamac Paguöt Thudän juac acï riäŋ dökthiɔ̈l niɛc looi apɛi. Luol Deŋ ee makuel Akutmɛ̈t Wutic ë Dökthiɔ̈l NBA në Amatnhom Pawut, ye yeen tuk thin tënë Los Angeles Lakers; alɔŋ riäŋ në kaampamaac ëë riäŋ tënë Amatnhom panŋaknhom. Mëtuuk kök dökthiɔ̈l në Paguöt thudän ŋäär tueŋ aa yï Manut Bol, Kueth Duany, Deŋ Gai ku Ater Majok. Mëën tueŋ në  Akutamëtuuk dökthiɔ̈l kewutic de Paguöt Thudän ee loi gen Juba; kamken kekkë Akutamëtuuk dokthiɔ̈l de pamac Uganda akölnïn 10 Pɛnëdhorou 2011.
