[[Apamduööt:Luol Deng Wizards.jpg|thumb]]
Thuëëc kiith  mukciëŋthɛɛr ku mayam aa nhiar pamac Paguöt Thudän, wït ku gör aa bɛn nhiaar apɛi. Thuëëc ë mukciëŋthɛɛr aaye thëëc ruël cökcien ku kër të cï rap thok ë teem ku të cɛm jan amioc pïny. Kɔcmëën aa röt pot arop. Mëën ee amedaai ë tuk juëc miit bïk bën daai ku ketkï waak ku gutkï läär ku diërkï bïk kɔcken wiɛ̈t nhiaarkï kony ku dɛ̈ɛ̈tkï kepuöth.

Adiircök aya anhiar Paguöt Thudän, ku miir pamac Paguöt Thudän kekë akuutguir kɔ̈k kony ye ë luoi acï käjuëc bë thuëëc adiircök cɔl latueŋ ku jɔ̈t tuk nhom nhial gɔlcök. Töŋ kä cï gɔl ee Akut Thuëëc Riënythii Paguöt Thudän (SSYSA [South Sudan Youth Sports Association]). SSYSA ee yen cë wunëpiööc ë adiircök ye dhäkkor piööcthïn looi në ruɔ̈p Konyokonyo ku Muniki tɔ̈ gendït Juba. Paguöt Thudän ëcë tëërkuötic ë adiircök riënythii de CECAFA nyuuc. Akutamëtuuk ë adiircök kewutic de Paguöt Thudän acë röt mat Akutajuɛɛr de Adiircök Apirïka-yic Pɛnërou 2012, ku bɛ̈n yaa Pamac cë mɛt FIFA-yic Pɛnëdhiëc 2012. 

Kɔc pamac Paguöt Thudän juac acë riäŋ dökthiɔ̈l niɛc looi apɛi. Luol Deŋ ee makuel Akutmɛ̈t Wutic ë Dökthiɔ̈l (NBA) në Amatnhom Pawut, ye yeen tuk thin tënë Los Angeles Lakers; alɔŋ riäŋ në kaampamaac ee riäŋ tënë Amatnhom Panŋaknhom. Mëtuuk kɔ̈k de dökthiɔ̈l në Paguöt Thudän ŋäär tueŋ aa yï Manut Bol, Kueth Duany, Deŋ Gai ku Ater Majok. Mëën tueŋ de akutamëtuuk dökthiɔ̈l kewutic de Paguöt Thudän ee loi kamken kekë akutamëtuuk dokthiɔ̈l de pamac Uganda në gendït Juba akölnïn 10 Pɛnëdhorou 2011.
