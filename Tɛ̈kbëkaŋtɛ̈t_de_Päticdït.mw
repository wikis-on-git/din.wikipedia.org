[[Apamduööt:The Big Ban.png|thumb]]
Tɛ̈ktɛtkäŋ de Päticdït ee abëër ë dërweliic në atuɔckït Amatnhom Pawut ye cak Chuck Lorre, Bill Prady ku Steven Molaro. Kek kädiäk aye acë luui keye bäny ë magɔ̈ɔ̈t. Anyuoth acë jɔk nyuɔth në anuëëtluɔi atuɔckït CBS akölnïn 24 Pɛndhoŋuan 2007. Në Pɛnëdiäk 2017, ke abëër ben berpiny në tën abëkruööniic karou kɔ̈k abïk ɣet 12, ku nyuoth aɣeer në abëkruöönic atuɔckït 2018-2019.

Anyuoth kënë ee gɔl yecök tueŋ në agɛkeŋɛɛk (characters) kädhiëc, ye ciëŋ Pasadena tɔ̈ California: Leonard Hofstadter ku Sheldon Cooper, kek aa kɔcpiööckätɔɔr të cɔl Caltech ku aa rɔm abaŋëbaai (apartment); Penny, yen ee agɛmcamëtik (waitress) ku wïc bë yaa nyanyuot (actress), ye ciëŋ abaŋëbaai tɔ̈ alɔŋ tui; ku Howard Wolowitz, yen ee madöökëkäŋ riɛthnhial (aerospace), ku Raj Koothrappali, yen ee raanpiööckatɔɔrnhial (astrophysicist), kek aa mëëth ke Leonard ku Sheldon ku aa luui tëntök ku athöŋ aya tënë kuööc wël ë ciëŋ kekë kɔc kök. Agɛkëŋɛɛk mekuɔny cë cieŋ ë luɔi yic acï bën cuɔtnhial ku yïk ke luɔi dë rään makuel; cïmëne yï Leslie Winkle raanpiööckatɔɔr, Amy Farrah Fowler raanpiööcënyith, Bernadette Rostenkowski raanpiööckäpïrthoynyïn, ku Stuart Bloom, ye wun ŋɔŋwëëth de ɣönëɣɔ̈c de athör ë derwëliic ye agekëŋɛɛk lac nëëm.

Abëkruööniic kädhorou de anyuoth aake tɔ̈ kaam anyuoth de atuɔckït thiäär cï tïŋbëtɛɛm në runken. Abëkruöönicden kedethiärkutök eeyee anyuoth cï tïŋ kɔcdaai juɛ̈cbetɛɛm Amatnhom Pawut.
Anyuoth acï gutrin (nominated) tënë Këleeclonpath Emmy keye Abëër ë Dërwëliic Pathbëtɛɛm dɔmthok 2011 ɣet 2014, ku Jim Parsons acë Këleeclonpath Emmy keye Manyouth Wat Tueŋ (Leading Actor) Pathbëtɛɛm yök arak ŋuan. Ɣëët ëmën acë këleeclonpath Emmy kädhorou yök në gutëriniic (nominations) kä46. Parsons aya acë këleeclonpath Golden Globe keye Manyouth Pathbëtɛɛm de Abëër Dërwëliic Atuɔckït yök në 2011.
