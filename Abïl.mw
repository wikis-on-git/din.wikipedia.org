[[Apamduööt:Leprosy.jpg|thumb]]
Abïl (leprosy)  ee tuaany ë lɔc ɣook të cii rɛntuaanyë ye rɛn puɔl guɔ̈p gɔɔt. Yeen acï mɛnhraan ŋic ë  tëmec  apɛi. Në yaköle, abïl ayee cɔɔl Tuaany Hassen, ciɛkë ë rin rɛn wär  ci kɔ̈mluɔ̈ɔ̈k da abïl kenë yök, rɛn cɔl Gerhard Armaeur Hassen. Yeen ayee kɔ̈mluɔ̈ɔ̈k yecɔɔl maikobaktiriöm  lepari bɛ̈ɛ̈i. Raan nɔŋ abïl ayee cɔɔl abïl. Agut run 2004, kɔc cii thɔ̈ɔ̈ŋ keke ci wuɔɔk ë tuaany Hassen ayee 400,000. Yök ë tuaany, arilic ë rin yenë göör ba rëër karɛn tuaany abïl tëmec apɛi. Dɔ̈ aya, tëcit 95% në kɔc acïye tuaany abïl dɔm, në rin guɛ̈r atitguɔpden ee abïl yai.
Atutuul (cases) juɛ̈ɛ̈c abïl aröt looi pan yee cɔɔl India, ku jɔl yaa bɛ̈i kɔ̈k lɔtueŋ. Ayee lueel an tuaany abïl ee tɔ̈ America ɣɔn thɛɛr. Abïl aliu tënë bɛ̈i cïlɔtueŋ yiic.  Yen aliu në  rin nɔŋ kek wall puɔth ë kɔ̈mluɔ̈ɔ̈k abïl nɔ̈k. Ɣɔn thɛɛr, abil ayee tïŋ keye ciɛ̈n ë nhialic tënë rɛn cïï tuaany abïl dɔm.
Kïtë tuaany abïl anɔŋ yic  ɣɔ̈ncïguet (spot) ku ɣɔnciɣoor (patches) në dɛ̈l kɔ̈u, ku weer ke piny ne dɛ̈l kɔ̈u. Keek ɣɔ̈nciɣöör ke, aa ɣɛr ku aköldɔ̈, ka thith të thööŋëke ke dɛ̈l cituaany. Ɣɔ̈ncïɣöör aayee nhïm ke lööny wei thin ku acie gɔ̈t nyic tëgɔɔt ë ke. Rɛlɣɛr ayee röt ruk thïn. Të cïï tuaany ceŋ, ke raan ace gɔ̈t ku tuɛ̈ny bɛn ŋic. Tëtöök (leptome) abïl tɔ̈ ɣɔ̈nciɣöör cök, ee dɛ̈l ku rïŋ jal ŋet abïk thök. Kɔc cïï abïl dɔm, aciyee abïl e nɔ̈k, atuɛnytuɛny kɔ̈k, kek aa ke nɔ̈k. Në run juɛ̈c, akut ë panmacalei da abïl eceŋ në thuööc nhom, thuööc de Molokai ye cɔɔl Kalaupapa, pan yee cɔɔl Hawai. Ë tɛ̈ɛ̈n, kɔc kiith cïï abïl dɔm Amerika akaye kut ku toocëke bik lɔ ceŋ në ye thuööc kënë nhom.
