              ALUK AKEC MABIOR.

      Aluk adhiëth pɛɛi niin 8, 1994. Yen e duriäŋ de adïïrcök piny de Paguöt Thudän këdetök cï adiir loi ke ye luɔiëciɛŋ ku ye raan töŋ Akutamëtuuk de Al-Merreikh SC Parut de Thudänic.
Aluk Akec agɔl tuukden në luɔiëciɛŋ adiircök piny de Parut ëThudän ke Paguöt Thudan këc Nhömlääu guɔ yök.
Në 2009, go Aluk acï dhuk Paguöt, Ku thɛny Aweil Stars. Na yerunë yic 2012, ka Aluk lɔ Salaam Aweil, Na ye run 2014 kë tënɔŋ Malakia. ɣɔn tuuk Aluk Juba ke ye amëtuuk de Malakia, go Aciɛthluɔi de adiircök Paguot Thudan detic lɔn lëu yen rɔt ku puɔth appɛɛidit bë Aluk tuuk kekë Akutamëtuuk adïïrcök wutic de Paguot Thudän.
Malakia acï Aluk bɛn ɣaac tënɔŋ  Al-Merriekh de Thudän lɔk de Kosti run 2014, ku lek ɣaac pei tënɔŋ Al-Marreikh SC. Në ye runë yic 2015, Go Akutamëtuuk de  Merreikh Omdurman Thudän thany Aluk bë ya duriäŋ den.
Në wɛɛt awën cï yen tuuk  në tëër kaampamaac de Paguot Thudänic, go akutnhom adïïrcök de Parut Thudän Aluk pɛn tuuk në Amatthok Tueŋ de Thudänic aɣet të ler kek wɛɛt jäl kuanyic.

Aluk Akec acï riäŋ tueŋ  kekë Akutamëtuuk adïïrcök wutic  Paguot de Thudän në kɛɛmken kekë Kenya,Mali,Equatorial Guinea ku Mauritania. Aluk Akec  e duriäŋ këdetök de Paguot Thudan cï yiɛk yaar thith në Biny de Pinynhom tekmuoocthok de mëënkuötic lɔk de Nouackchott, Panhom de Mauritania. Në pɛi 9, pɛi niin 4, 2016, Aluk aci maat në akutamëtuuk de  Paguot Thudän cï rɔɔm kekë Equatorial Guinea në thök ë mëën  de Paguot Thudän në ye runë yic 2017 Biny de Pamaac tekmuoocthok akut C.
