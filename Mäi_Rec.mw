[[Apamduööt:Pátzcuaro-Trad-Fishing-3.jpg|thumb]]
Mäi ee kënë ye theem bë rëc yaa dom. Rec aayee lac dom në roor. Dhöl yenë kɔc dom rɛ̈c aanɔŋic thapëcin, thɛrëbith, dɛ̈p buɔi,  rɔ̈k, ku adep në budho kekë liɔ̈kliɔ̈k. Rëc eeyee dom ee rin bï ke cuët, ku aya ɣöc kɔc kɔ̈k bïk ke cuët. Rɛ̈c aya mac buric ee rin bï kek acuët tëdä ke ɣɔ̈ɔ̈cwei, ku kɔc kɔ̈k aya rëc döm ke gɛ̈tnyin. Rëc wën ye deep juëcbëtɛɛm në pinynhom aa lany,  ŋeŋ, jual, ku rëc kɔ̈k cïmën herring, cod, anchovy, tuna, flounder, mullet, squid, shrimp, ku salmon. Mäi ee käthɛɛr cï dac looi men wäärthɛɛr Aŋootrunëkkurnhial [Upper Paleolithic Period] ruon 40,000 cëjäl.  

Tëcït akuenëkeŋ de Amat de Bɛidït, akuen në kɔc wen rëc dom ku ɣaac, ku  kɔc wen rëc mac buric  aaye cïthɔ̈ɔ̈ŋ ke tïmtïm 38. Mäi ë rëc ee kɔc yiek luɔ̈i tënɔŋ raan tïmtïm 500 ku täkac në pamaac ŋoŋ juëc. Në run 2005, akuënciɛl pinynhom ë rɛ̈c acï dɔm roor ye raantök cam eeyee 14.4 kg, ku aya 7.4 kg kɔ̈k ye dɔm buric. Pamaac yenëkë rɛ̈c juɛ̈cbëtɛɛm dɔm aa Cäina, Japan, Ruccia, India, Thailand, Pawut Amaatnhom, Norway, ku Iceland. A keek e bëëi ci kuën në pinynhom wën e guër rëc. Ë cinëkɔc kënë, lik tënë 90% ayee rëër wëër yic ku koor tënë 10 ëye tɔ̈ warthok. 

Anoŋ në dit kam den kek rëc ta thin ku bï ke adom ku nhiar raan ke bi ke döm kedhie, de kärääk aci yiok rac tëmën cinëkɔc pinynhom në ditde. Ku anoŋ tëër kam amimäi ke ciëŋ cïnwärdïtic bï a piirthin ku kɔc ŋickäŋ ke ce ŋic lɛn adek keek bï rëc kolciëën cinëkɔc ayë kek lëu, ku rëc köök abï mäi dɛn cok kor wële bï ke rɛɛt yic.
