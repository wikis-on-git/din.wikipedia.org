Kɔc Didiŋa acieŋ në lɔ̈k kuur Budi cök, Arɔ̈mbaai Budi, Pawut Ekuatoria Pabak në lɔŋ Paguot Thudän. Kɔc akɛɛthken aaye Topotha, Boya, Ketebo, Logi, Teuth ku jɔl yaa kɔc Doŋotona. Cinëkɔc de Didiŋa aye 60,000. 

Didiŋa, Boya, Murle ku jɔl yaa kɔc Murthi, kek arɔm thoŋtöŋ wac tënë akuut kɔ̈k tɔ̈ Paguot Thudän. Ɣɔn thɛɛr akuut käk aake cieŋ ëtök ne lɔŋ paguotcuɔl Ethiopia. Aye Didiŋa lueel an kek aake cath kekë Murle ku jɔl yaa Boya ku jɔlkï ceŋ kuur Didiŋa cök tëcït run 200 thɛɛr cë lɔ. Kek acë ceŋ ëtök në dɔr agut bï tɔŋ yap thɔr, go Murle jal. Yen aya, cɔkdït acë rɔt loi go Boya jal.

Akolë, cɔl alɔn cï akuut käk puɔk, ke thoŋden aŋot yetök. Cïmënë akuut kɔ̈k tɔ̈ Paguot Thudän, Didiŋa aaye mɛɛc ɣɔk ku aaye pur rap, lakin kek acie mɛi reec ëbɛ̈n, rin cuɛ̈t ë rɛc acie puol në cieŋdenic. Kekë aya, aaye riɛm ë weŋ dek, ye  guut yeth në wiith muth thok.

Wäär Rɛɛnken Tɔŋbaai ë Thudän  [1983-2005], apuruuk SPLA ye abaŋdït aa Jieŋ, acë bɛnë ɣet në lɔk kenic, në run 1985. Mään në röt acë rɔt benë loi kɛm ke akuut agut abi tɔŋ rɔm në run 1999. ‘’Ariɛr Chukudom’’ aci jal bɛnë thol/thök në Pɛi Bet run 2002, tënë amatdhom-dit dɔɔr ca akut Thudän yam lueeke Nhialic loi.
