[[Apamduööt:World Map FIFA AusOFC.png|thumb]]
FIFA (Ajuiɛrmɛ̈cbai Adïïrcök Kaampamaac, Fédération Internationale de Football Association në thoŋ Poranthu) ee akutajuɛɛr ye adïïrcök kaampamaac biöök. Ɣɔn de akutajuɛɛr atouki në Dhuric, Switzerland. FIFA aye mëënkuötic dït kaampamaac guiir, ku kek wën yen thiekbëtɛɛm ee Kony Pinynhom FIFA, wën yen cï kaŋ loi 1930. FIFA acï gɔlcök në akol nin 21 Pɛnëdhiëc 1905 piny de Paris ku anɔŋic akuutnhom kewutic 209. 

Bɛ̈nymacbaai de FIFA ëmën acɔl Gianni Infantino, ye looi jäl akol nin 26 Pɛnërou 2016.  

Akutnhom ye rilbëtɛɛm de FIFA ee Akuttakluɔi de FIFA, ye amatjuääc de looinyin ke akuutnhom thiin ëbɛ̈n. Akuttakluɔi aye mɛ̈t në amatdït në run thok ëbɛ̈n, ku tomthok në run 1998 amat dɛ̈t tök ci matthïn në run thok ëbɛ̈n. ke Akuttakluɔi yenëtök alëu bë lööŋ ke FIFA waar. 

Akuttakluɔi yen ke yen tak nohn bi FIFA akutnhom kok gam ku kuany benymacbaai, Amuklöŋdït ku kɔc kok ke Akutkuanybetäk Löŋëriɛl. Benymacbaai ku Amuklöŋdït ayeke nyin kɔc na kawen loirot në FIFA yic ku yen lohm aye. Akutkuanybetäk, ku bɛ̈nymacbaai wen yen muk tuŋthok, yen ke akölnïn, piny ku cahth be meenkuotic cath lueel. 

Ku aye anɔŋ lɔ̈k ke akutmet ke dhetem ŋic FIFA keek wen muk rieŋ bi kek tuok beeidït ke pinynhom ke adhorou yic. Akutmɛ̈t ke dhetem kek anoŋic AFC (Akutmɛ̈t de Adïïrcök Athia-yic, Asian Football Confederation në thoŋ Dïŋlïth), CAF (Akutmɛ̈t de Adïïrcök Apirïka-yic, Confédération Africaine de Football në thoŋ Poranthu), CONCACAF (Akutmɛ̈t de Adïïrcök Parut Amerika, Ciɛl Amerika, ku Karibe-yic, Confederation of North, Central American and Caribbean Association Football në thoŋ Dïŋlïth), CSF  (Akutmɛ̈t de Adïïrcök Paguöt Amerika-yic, Confederación Sudamericana de Fútbol në thoŋ Yithpeen), OFC (Akutmɛ̈t de Adïïrcök Othenia-yic, Oceania Football Confederation në thoŋ Dïŋlïth), ku UEFA (Akutmɛ̈t de Adïïrcök Yirupic, Union of European Football Associations në thoŋ Dïŋlïth).
