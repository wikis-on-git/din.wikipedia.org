[[Apamduööt:World Map FIFA AusOFC.png|thumb]]
FIFA (Ajuiɛrmɛ̈cbai Adïïrcök Kɛɛmpamaac, Fédération Internationale de Football Association në thoŋ Parantha) ee akutajuɛɛr ye adïïrcök kɛɛmpamaac biöök. Ɣɔn de akutajuɛɛr atouki në Dhurik, Switzerland. FIFA aye mëënkuötic dït kɛɛmpamaac guiir, ku kek wën yen thiekbëtɛɛm ee Kony Pinynhom FIFA, wën yen cï kaŋ loi 1930. FIFA acï gɔlcök në akölnïn 21 Pɛnëdhiëc 1905 piny de Paris ku anɔŋic akuutnhom kewutic 209. 

Bɛ̈nymacbaai de FIFA ëmën acɔl Gianni Infantino, ye looi jäl akölnïn 26 Pɛnërou 2016.  

Akutnhom ye rilbëtɛɛm de FIFA ee Akuttakluɔi de FIFA, ye amatjuääc de looinyin ke akuutnhom thiin ëbɛ̈n. Akuttakluɔi aye mɛ̈t në amatdït në run thok ëbɛ̈n, ku tomthok në run 1998 amat dɛ̈t tök ci matthïn në run thok ëbɛ̈n. Akuttakluɔi yenëtök alëu bë lööŋ ke FIFA waar. 

Akuttakluɔi athath nɔn bï FIFA akuutnhom kɔ̈k gam ku kuany Bɛ̈nymacbaai, Amuklöŋdït ku kɔc kɔ̈k ke Akutkuanybëtäk Löŋëriɛl. Bɛ̈nymacbaai ku Amuklöŋdït ayeke nyin kɔc në käwën loiröt në FIFA-yic ku yelɔ̈m aye. Akutkuanybëtäk, kekë bɛ̈nymacbaai ye muk tuŋthok, aalueel akölnïn, piny, ku cäth bï mëënkuötic cath.  

Ku aye anɔŋ akuutmɛ̈t lɔ̈ɔ̈kiic kedhetem ye ŋic FIFA, ye muk rieŋ bï kek tuok pandït ke pinynhom kedhorou-yic. Akutmɛ̈t kedhetem kek anoŋic AFC (Akutmɛ̈t de Adïïrcök Athia-yic, Asian Football Confederation në thoŋ Dïŋlïth), CAF (Akutmɛ̈t de Adïïrcök Apirïka-yic, Confédération Africaine de Football në thoŋ Parantha), CONCACAF (Akutmɛ̈t de Adïïrcök Parut Amerika, Ciɛl Amerika, ku Karibe-yic, Confederation of North, Central American and Caribbean Association Football në thoŋ Dïŋlïth), CSF  (Akutmɛ̈t de Adïïrcök Paguöt Amerika-yic, Confederación Sudamericana de Fútbol në thoŋ Yithpeen), OFC (Akutmɛ̈t de Adïïrcök Othenia-yic, Oceania Football Confederation në thoŋ Dïŋlïth), ku UEFA (Akutmɛ̈t de Adïïrcök Yirupic, Union of European Football Associations në thoŋ Dïŋlïth).
