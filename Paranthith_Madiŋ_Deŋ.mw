Paranthith Madiŋ Deŋ ayee aŋiɛcwëlbääny ku arɛkmääth de pan Laak Thudän, man cë luɔi keye dujälmääth tueŋ ë pamac cë puɔc baairɔt yök kenë Amat de Bɛidït ke Pinynhom.

Piir ku tëëtde:

Yen apiööcë Piöcëbɛ̈n de Kaatum, ku Nyoothpiöccïthök ë Lööŋ, ku yök beer Maŋicpiööccïthök ë Lööŋic (LLm) ku Matholpiöc në ŋicdelööŋ (JSD) Piöcëbɛ̈n Yale. Eya ku lööm piööcbuɔth në ɣöndït King's në London.

Gɔl në ruɔ̈ɔ̈n 1992 aɣet ruɔ̈ɔ̈n 2004, ka yen acë luui keye anyoothwël tueŋ ci week nëbiäkde yith ke kɔc cïk cop pandenic. 

Në köl 29 pɛi ëdhiëc 2007, Dugɛɛrdït de Amat de Bɛidït Kepinynhom Ban Ki Moon acë kuëny de Deŋ caal keye dudëëtraan yam ci week nëbiäkde nɛ̈kdekuat, kee muk aɣet 17 pɛi ëdhorou 2012 ke pëk ke Akonydugɛɛrdït. 

Gol në 2006 aɣet  2007, Deŋ acë luui keye aguiɛr de Këbïlooi bë Dɔ̈ɔ̈r Cööp Thudänic ke tɔu nëbiäkde Amatluɔ̈itök de Dɔ̈ɔ̈r në Amatnhom Pawut. 
Eya keye ayɔ̈mwëldɔm de Wilhelm në Amatluɔ̈itök de Piööc ë Pinyëbɛ̈n në Amatpiööctök ë ŋickäŋ de Massachusetts, ku yuɔɔpwël keye lonnyooth thuɔ̈ɔ̈t de wëlbääny ë pinyëbɛ̈n, löŋ, ku ceŋ në ɣöndït de Paul H. Nitze në  Piööclɔtueŋ ë Pinyëbɛ̈n në Piöcëbɛ̈n Johns Hopkins.

[[Category:!Main category]]
