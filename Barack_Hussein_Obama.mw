[[Apamduööt:President Barack Obama.jpg|thumb]]
Barack Hussein Obama (dhieth Penëbet 4, 1961) eeyee Bɛnymacbaai de Amatnhom Pawut ku ye tueŋ Apirikä-Amirikä bë ɣonluɔi muk.  Yen ee Rɛnriɛldekɔc. Obama acëtiam në alöc Amatnhom Pawuut kenbɛnymacbaai de 2008 ku 2012 ku eeyee bɛnymacbaai tine Penëtok 20, 2009 agutci Penëtok 20, 2017. Yen acë gääm 2009 Ciin Thiɛgëyic Dɔɔr. 

Ye Bɛnymacbaai, yen acë mɛtrɔt Amatnhom Pawut në Tɔŋ Irak(q) thääb amëëth, wencën baai gjuir be rɔt gël. Yen aya acë thäny në Gël Raantuany ku Coklonŋ Kony Leuɣööc (ye gekë cɔl “Obamacare”) yen acë gër looŋ juëc kony kiim. Yen aya acë coklööŋ juec lööi be loiloi akutnhom cak, bik kuömweu luok. 
Yen acebɛn aa bɛnymacbaai tueŋ be luëël läuic kony tine thieŋ rör, ku cokluɛl pɛn dhɛŋ wët de muuc Sandy Hook School (Panpioc Th(S)andy Hook) ku cööt tine cokëpiny ruääi kekë K(C)uba.


Obama adhieth në Honolulu, Hawaii. Wun eeyee manhpiööc wäär tenɔŋ Kenya cɔl Barack Obama Sr. Obama Sr eeyee Luo de Kenya cï kɔc këën jääl pan Bar el Ga(z)dhal Thudän në run 1500 wët ë jöt Muonyjaaŋ pandëën ɣɔn jiël kek Duŋla (Dongla) eeyee cɔl Upper Egypt ku ye Kus(c)h aya.  

Maan eeyee tiŋ ɣeer tine pan Kansas cɔl Ann Dunham, yen eeyee dupiööcmanhraan (anthropologist). Obama aa jötënhom tine Columbia Piöcëbɛn (University) në New York City ku lëër panpiööc lööŋ në Harvard Piööcëbɛn (University). Thogë panpiööc ë lööŋ, Obama acë luui tenɔŋ akutmɛtloiweu ë lööŋ në Hyde Park, Chicago. Aa cë guɔ bɛn nhier në wëlëmiir, ku yen eeyee rɛnɣöndïtlööŋ ë pawut në Illinois tine 1997 gutci 2004, ku yë rɛnɣöndïtlööŋ tine 2005 gutci 2008.

Yen acë  köc tine Bɛnymacbaai de Amatnhom Pawuut në 2008 ku ywuit John McCain në alöcyic në Penëthiärkutok ye nin 4. Yök 53% ë cuɛtic. Ku McCain acë yök ke 46%. Obama acë thiëg Michelle Obama jääl 1992. Yen Michelle a nɔŋ anyoothpiööcithök lööŋ tine Harvard Panpiööc Lööŋ (Harvard Law School). Yen Michelle acë luui ye rɛnëloŋ. Aa nɔŋ nyiir kaa rëëu, Malia Ann, cï dhiëth në 1998 ku Sasha, dhiëth në 2001.
