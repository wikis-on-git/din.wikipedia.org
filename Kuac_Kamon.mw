
Kuac Garang Majok Jok ee dhiëth aköl nin 10 pɛnëdhoŋuan 1992, aŋic aya rin Kuac Kamon. Ee raan pamac Paguot Thudän cï tuk adïïrëcök cɔl ye lönpïr ku ee tuk tënë akutamëtuuk Merreikh Juba ke ye dugël.
Kamon acï tuk adïïrëcök lac jɔɔk ke kor genamatnhom Thudän Khartoum, ëcï  kaŋ thany tënë Ashai Omdurman F.C , tɔ̈ Omdurman Thudän thiääk kek Khartoum, ku bɛn la aloŋ paguot në pamac, ye cɔl pamac Paguot Thudän ëmën, ku bɛn thany amatdɔmlöŋ në run ka diäk tënë Al hilal Wau F.C .
Nawen la amatdɔmlöŋde thok në ruon 2012; go ye nhom bɛn tak ku leer Aweil, ku mäl lɔn bï yen amatdɔmlöŋ dɛ̈t yam bɛn thany tënë Alhilal Wau F.C. Nawen cï yen la Aweil ke bɛn thany tënë Merreikh Aweil F.C, ku jɔl rin kök apɛi ë teen ke ye dugël.
Naɣɔn ruon 2014 ke bɛn la thany tënë Merreikh Juba, ku ee yen ë luboëkɔu limir 2 akutamëtuuk Merreikh cieŋ. Kuac Kamon ee tuk aya tënë akutamëtuuk adïïrëcök kewutic de pamac Paguot Thudän, ku ee cieŋ luboëkɔu limir 2 thin aya.
