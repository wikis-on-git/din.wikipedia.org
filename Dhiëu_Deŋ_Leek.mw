Dhiëu Deŋ Leek adhiëth akölnïn 15 Pɛitök, 1974. Aye cɔl Jon Dääu aya. Ee raan tööŋ ë dhäk cï määr pan Thudän. Athör ee piërde cï gɔ̈t ruöön 2007 ee cɔl "Nhialic acï dhɔ̈r në ɣook", ku acïk gɔ̈t kekë Michael Sweeney ëtök, ku acï tääu ciɛlic në cäthatïïpeyith [documentary] de 2006 ye gäm këleecëlonpath në rin tööŋkɛ̈ cök. Yaköl yen ee raan luɔi yinyraan tënë kɔc ke Paguöt Thudän. Ruöön 2007 acë Cakcök Jon Dau cak, ye awïc bë  konykïïm waar Paguöt Thudän. Emën, aciëŋ Syracuse, pawut New York, kekë  manyde thok. 

Dau ee dhiëth në kuat de Jiëëŋ në Thudän ye riääk tɔŋ. Ruöön 1987, pande cɔl Duk Payuel (arɔmbaai Duk, pawut Joŋlei) acï apuruk miir Rɛɛnken Tɔŋbaai ë Thudän kaaŋ, në  Rɛɛnken Tɔŋbaai ë Thudän kaam miir ë parut Thudän muk Muthiliim kekë kɔc cie Muthiliim tɔ̈u abaŋ paguöt Thudän. Riääk acë kaacke weer abï Jon Dääu cath yecök pɛ̈i kadiäk bë jal ɣet Pan Abäj ye cïnictɔŋ. Yen acë lɔ rëër Pan Abaköök wun Abäj tënë run kaŋuan. Na la tɔŋbaai bɛ̈n thɔ̈r tëtui aya, go bɛn la kat. Dääu aye raan tööŋ dhäk juëc cï määr Pan Thudän, ku ee cë cath kilomïtïïr buɔn cï kuen ku acë kɛ̈rɛc apɛi yök ne cäthic - cïmën tuaany ku cɔk ku läi ye kɔc nɔ̈k ye yök dhölic agut bë jäl Pan Kenya.

Na ye wäär ruöön 2001, ka Dääu eeye raan tööŋ  kam kɔckor abaköök Thudän 3,800 cï ɣäth Amatnhom Pawut, ku yen aye raan tööŋ kɔckor kam 140 cï bɛ̈i Syracuse, pawut New York. Na cë jal ceŋ tɛ̈ɛ̈në, go man ku nyankën diëc Pan Thudän bë keek ɣäth Amatnhom Pawut. Ku jɔl yaa luui tɛ̈cït akɔ̈l 60 nïn kadhorouiic ku ee luui loiloi kadiäk, go athörëthök runrou [associate degree] yiëk tënë Ɣöndïtëwut Onondaga ruöön 2001, ku ben yiëk athör ee thok piöc ee muöök kek aluɔirot ɣöndïït piööc cɔl Maxwell yen ye kɔc kuen thïn Ciɛɛŋ baai ku luɔi kɛ̈k baai.
