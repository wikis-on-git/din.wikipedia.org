Dhiëu Deŋ Leek adhiëth akölnïn 15 Pɛitök, 1974. Aye cɔl Jon Dääu aya. Ee raan tööŋ ë dhäk cï määr pan Thudän. Athör ee piërde cï gɔ̈t ruöön tiimkarou ku dhorou ee cɔl "Nhialic acï dhɔ̈r ne hook", ku acïk rɔm kek Michael Sweeney, ku acïk tääu jam ciɛlic 2006. Këleecelonpath Cäthatïïpeyith ee rin tööŋkɛ̈ cök. Yaköl yen ee raan luɔi yiny raan Paguöt Thudan. Ruöön timkarou ku nyïn kadhorou (2007) acä cakcök akut Jon Dau Looi ku awïc bï konykïïm waar Paguöt Thudan. Emën, aciëŋ Syracuse, Pan New York, kek manyde thok. Dau ee dhiëth kuat ee Jiëëŋ run riääk tɔŋ Thudan.

Ruöön tiɛmtök ku buɔt kadhoŋuan ku thiɛ̈rbɛt ku nyïn kadhorou, panden cɔl Duk Payuel pan Arɔmbaai Duk pandïït Jonglei acïï Apuruk miir Thudan jɔ̈t tɔŋ baai Thudan muk Muthiliim ku kɔc ce Muthiliim tɔ̈u abaŋ Paguöt Thudan. Riääk acï kaacke weer abï Jon Dääu cath yecök pɛ̈i kadiäk bï jal ɣet Pan Abäj. Yen acï lɔ rëër Pan Abaköök wun Abäj tɛ̈ne run kaŋuan. Na la tɔŋ Abäj bɛ̈n thɔ̈r, go bɛn la kat. Dääu aye raan tööŋ dhäk juëc cï määr Pan Thudan, ku ee cï cath kilomïtïïr buɔn cï kuen ku acï kɛ̈rɛc apɛi yök ne cäthic - cïmën tuaany ku cɔk ku läi kɔ̈k kɔc nɔ̈k ye yök dhölic agut bï jäl Pan Kenya.

Na ye wäär ruöön tiimkarou ku nyiɛntök (2001), ka Dääu eeye raan tööŋ kɔckor tɔ̈u Abaköök Thudan kam 3,800 cï ɣäth Amatnhom Pawut. Ku yen aye raan tööŋ kɔckor kam 140 cï bɛ̈i Syracuse, Pan New York. Na cï jal ceŋ tɛ̈ɛ̈në, go man ku nyankën diëc Pan Thudan bï keek ɣäth Amatnhom Pawut. Ku jɔl aa luui tɛ̈cït akɔ̈l 60 nïn kadhorouiic ku ee luui loiloi kadiäk, go yiëk athör ɣönndïït ee gäät cɔl Onondaga ruöön 2001, ku ben yiëk athör ee thok piöc ee muöök kek aluɔirot ɣöndïït piööc cɔl Maxwell yen ye kɔc kuen thïn Ciɛɛŋ baai ku luɔi kɛ̈k baai.
