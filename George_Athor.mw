George Athor Deŋ (1962 – 19 Pɛnëthïäärkurou runë 2011) eeyee aceŋ maalithtɔɔŋkuel [lieutenant general] tenë Yɔ̈ɔ̈mtɔŋ ë Luɛ̈lëbaai de Kɔc ke Thudän (SPLA/YLKT) ku yen eeyee acë duŋɔr de Akut ë Riɛldekɔc de Paguöt Thudän ku jɔl yaa tuŋtɔŋë, Yɔ̈ɔ̈mtɔŋ ë Gël de Paguöt Thudän. Yen ee kaac rɔtde yetök në thocbany de Joŋlei tenë kaam cë Paguöt Thudän nhomläu yöök. 



Athor ee mɛɛt rɔt YLKT yic runë 1983 ku acï benë ruok keye maalithtɔɔŋ [major general] në kaam ecë YLKT kuɛlken jal cɔkpiny në runë 2005. Athor ecë jal benë yaa bɛny muuk abaŋ apuuruk lɔŋ Nail Nhial ku nawën lɔŋ Joŋlei. Yen acï benë cuɔttueŋ bë naaŋ kuɛl kabɛt ku ye bɛnykor në rou tenë luoi kakë wëlabääny. Yenë acï benëya dieu guop wëël ke aluoop lɔn cenë rɔt yaa maat tenë luɛɛŋ në weethnääk, ku weele kɔc nhïïm në weu, ku jɔl yaa rɛɛc/kuoc luoi në weu panë Joŋlei ku jɔl yaa Nail Nhial. George Athor ecï rɔt benë maat dööm dhɛŋ yic dït nɔŋ yic kuër në rïɛm tenë akut apuruk ɣeer në rune 2006. Në thök pɛiŋuan runë 2010 tenë alöc ää kuany, kaam cë Athor yë dieu kenɔŋ ruɛɛny cï rɔt loi, go tɔɔŋ juec kuanykecök jɔt YLKT tedɛn wëën tɔ kekë thïn. Taaŋ juec cï röt benë loi acë rïöc dït benë bɛi në alɔŋ parutcuɔl, Joŋlei pawut. Cɔkalɔn cë Athor cenë gaam bë many dhaŋ kɔɔc tenë wɛt cuɛtnhomlau në kaam pɛitök ku pɛirou runë 2011, akut BBC acï benë cääl lɔn cë kɔc Athor raan buɔtkarou (200) ekeye kɔcbai nɔɔk.

Aye pɛinïn 20 Pɛithïärkurou runë 2011, acë caal  BBC lɔn cënë Athor nɔk rinë cënë ye bɛɛnë thëëm ku bë luɛŋ paguot Thudan ku bï benë naŋ apuruuk juec. Bɛnydït rou Paguöt Thudän Riak Machar Teny, acï benë luel George Athor ë nääk yë pɛinïn 19 Pɛithïärkurou në tɔŋ ecë thɔɔr tenë apuruuk ekë tɔ akeu nyin.
