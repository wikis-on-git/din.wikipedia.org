George Athor Deng (1962 – 19 Pɛnëthïäärkurou runë 2011) yenë aceŋ kuɛlkabɛt tenë Yɔ̈ɔ̈mtɔŋ kɔc luel panë Thudän (SPLA) ku yenaaya ë ŋɔr akut nhomlau Paguot Thudanand ku jɔl yaa apuruuk ken geel Paguot Thudän (SSDM/A).

Yen ëë kaac rɔtde yetok në thocbany jogelei tenë kaam cë Paguot Thudan nhomlau yook. Athor emɛɛt rɔt SPLA yic runë 1983 ku acï benë ruok në kuel kaŋuan në kaam ecë SPLA kuɛlken jal cɔkpiny në runë 2005. Athor ɛcï jal benëya bɛny muuk abaŋ apuuruk lɔŋ Upper Nile yenë cë bɛnëya Jonglei.  

Yen acï benë cuɔttueŋ bë naaŋ kuɛl kabɛt ku ye bɛnykor në rou tenë luoi kakë wëlabääny. Yenë acï benëya dieu guop wëël ke aluoop lɔn cenë rɔt ya maat tenë luɛɛŋ në weethnääk, ku weele kɔc nhïïm në weu, ku jɔl ya rɛɛc/kuoc luoi në weu panë Jonglei ku jɔl ya Upper Nile. 

George Athor ecï rɔt benë maat dööm dhɛŋ yic dit nɔŋ yic kuër në rïɛm tenë akut apuruk ɣeer në rune 2006. Në thök pɛiŋuan runë 2010 tenë alöc ää kuany, kaam cë Athor yë dieu kenɔŋ ruɛɛny cï rɔt loi,go tɔɔŋ juec kuanykecök jɔt SPLA tedɛn wëën tɔ kekë thïn. Taaŋ juec cï röt benë loi acë rïöc dit  benë bɛi në alɔŋ parutcuɔl, Jonglei pawut. Cɔkalɔn cë Athor cenë gaam bë many dhaŋ kɔɔc tenë wɛt cuɛtnhomlau në kaam pɛitök  ku pɛirou runë 2011, akut BBC acï benë cääl lɔn cë kɔc Athor raan buɔtkarou (200) ekeye kɔcbai nɔɔk. 

Aye pɛinïn 20 Pɛithïärkurou runë 2011, acë caal  BBC lɔn cënë Athor nɔk rinë cënë ye bɛɛnë thëëm ku bë luɛŋ paguot Thudan ku bï benë naŋ apuruuk juec.Bɛnydit rou paguot Thudan Riak Machar Teny, acï benë luel George Athor ë nääk yë pɛinïn 19 Pɛithïärkurou në tɔŋ ecë thɔɔr tenë apuruuk ekë tɔ akeu nyin.
