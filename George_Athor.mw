George Athor Deŋ (1962 – 19 Pɛnëthïäärkurou runë 2011) eeyee aceŋ maalithtɔɔŋkuel [lieutenant general] tenë Yɔ̈ɔ̈mtɔŋ ë Luɛ̈lëbaai de Kɔc ke Thudän (SPLA/YLKT) ku eeyee abircyin de YLKT ku duŋɔr de Akut ë Riɛldekɔc de Paguöt Thudän ku jɔl yaa tuŋtɔŋë, Yɔ̈ɔ̈mtɔŋ ë Gël de Paguöt Thudän. Yen ee kaac rɔtde yetök në thocbany de Joŋlei tenë kaam cï Paguöt Thudän nhomläu yöök. 

Athor ee mɛɛt rɔt YLKT yic runë 1983 ku acï benë ruok keye maalithtɔɔŋ [major general] në kaam ecë YLKT kuɛlken jal cɔkpiny në runë 2005. Athor ecë jal benë yaa bɛny muuk abaŋ apuuruk lɔŋ Nail Nhial ku këncök lɔŋ Joŋlei. Nawën yen acï benë cuɔttueŋ bë yaa maalithtɔɔŋkuel ku ye bɛnykor në rou tenë luoi kakë wëlabääny. Yen acï ben yaa dieu guop wëël ke aluoop lɔn cenë rɔt yaa maat tenë luɛɛŋ në weethnääk, ku weel ë kɔc nhïïm në weu, ku jɔl yaa rɛɛc luoi në weu në pan Joŋlei ku jɔl yaa Nail Nhial. George Athor ecë rɔt benë maat döömëdhɛŋic nɔŋ yic kuër në rïɛm tenë Apuruk Ɣeer në runë 2006. Kuënykuëny de Pɛiŋuan runë 2010 cök, kaam cï Athor ye dieu kenɔŋ ruɛɛny cë rɔt loi, go Athor tɔɔŋ juɛ̈c looi në wuɔ̈tapuruuk de YLKT. Tɔɔŋ juɛ̈c dɛ̈t cë röt benë loi acë rïöc dït benë looi në alɔŋ parutcuɔl de Joŋlei pawut. Cɔkalɔn  cï lueel cï Athor acë gaam bë manydhaŋ kɔɔc në cueetcëberic ë Pɛitök runë 2011, akut BBC acë benë cääl lɔn cï kɔc Athor raan buɔtkarou (200) ëkeye kɔcbaai nɔ̈ɔ̈k.

Aye pɛinïn 20 Pɛithïärkurou runë 2011, acë caal  BBC lɔn cënë Athor nɔk rinë cënë ye bɛɛnë thëëm ku bë luɛŋ Paguöt Thudän ku bï benë naŋ apuruuk juec. Bɛnydït rou Paguöt Thudän Riak Machar Teny, acï benë luel George Athor ë nääk yë pɛinïn 19 Pɛithïärkurou në tɔŋ ecë thɔɔr tenë apuruuk ekë tɔ akeu nyin.
