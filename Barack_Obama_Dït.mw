BARACK OBAMA DÏT.


Barack dït adhiëth pɛi niin thiaar ku bɛt pendhetem run tiɛm tök ku buɔt ke dhoŋuan ku thiɛrdiäk ku dhetem (18 june 1936) ku jiël në pinynhom pɛi niin thiɛrou ku ŋuan pen thiɛɛr ku tök run tiɛm tök ku buɔt ke dhoŋuan ku thiɛrbɛt ku rou (24 November 1982).
Barack Hussein Obama dït Eeye raan Afrika piny de  Kenya dhienh de Luo ku ye ŋär miric  e dumääcëkäŋ (senior economist) ku ye wun Barack Obama kor (Barack Obama II), abëëric në bäny macbaai thiaar ŋuan ku ŋuan amaatnhom pawut piny de Amerika (44th President of the United States of America).
Hussein dït Eeye raan kuat Luo ku lejik akëköl piir wënde yiic  Nyuöth ke wä run tiɛm tök ku buɔt ke dhoŋuan ku thiɛɛr dhoŋuan ku dhiëc(My father's memoir) (1995 ).
Obama dït athiɛɛk tiŋ den tueŋ cɔl Kedhia (Kezia)run tiɛm tök ku buɔt ke dhoŋuan ku thiɛɛr dhiëc ku ŋuan ku dhiëth kë mith kerou.
Obama dït Eeye ran töŋ kɔc ci kuany në luɔilɔteet (special program) bik lɔ piny de Amerika ɣönpiöc (college) ku leertueŋ panpiöcëbɛn lɔk de (Hawaii).
Eetɛn,Obama dït aci yök kekë Stanley Ann Dunham,go röt nhiar ku thiɛɛk këröt bik ya tik ke moc ku ye tiŋ den rou në run tiɛm tök ku buɔt ke dhoŋuan ku thiɛɛr dhetem ku tök yic këke dhiëth meth,ku ciɛkë bi ya cɔl Obama kor.
Eetɛn,Obama dït ku Ann aci rër run kediäk  ku puɔkkë  në tim cök lukic (divorce) ku jɛl Obama dït ku leer panëpiöcëbɛn (Havard University) ku nyuc panpiöcbuɔth (college) ku jɔl gɔt aɣet të le ye yɛk Maŋicpiööcithök määcekäŋ (M.A in economics).ku dhuk ciën piny de Kenya run tiɛm tök ku buɔt ke dhoŋuan ku thiɛɛr dhetem ku ŋuan. Obama dït aci wën de Barack kor tïŋ nä tök ke nɔŋ ruön thiaar.

Në run tiɛmtök ku buɔt ke dhoŋuan ku thiɛɛr dhetem ku ŋuan,Obama dït aci rɔt be nhiar kekë Ruth Beatrice Baker nyan kuat ke Judai Amerika (Jewish-American) ci yök lɔk de (Massachusetts) piny de Amerika.
Gölgöl de thiëŋden aci kek mith kerou dhieth aɣet ci run tiɛm tök ku buɔt ke dhoŋuan ku thiɛɛr dhorou ku tök ku puɔkkë ne lukic në run tiɛm tök ku buɔt ke dhoŋuan ku thiɛɛr dhorou ku diäk.

Obama dït aci lui tueŋ kekë kɔc akutmɛtloiwëu miök (oil company) ke këc luɔi guɔ gɔl ke raan määcekäŋ në Genëluɔi ë jötjöt (Ministry of Transport) piny  de Kenya.
Eetɛn,Hussein dït aci luɔi tiɛŋ tëde gor juak/ɣäthtueŋ  ke ye mëŋör  määcekäŋ (senior economist) ku ye dulääth (analyst) ayaa  në Genëluɔi de Aguɛrëwëu (Ministry of Finance).
Hussein dït e ran töŋ në riënythi de  akutmɛt ci kuany rin luɔi lɔteet ci juir në Tom Mboya bik lɔ gɛt ping de Amerika.
Eetɛn,Hussein dït aci thok wääc ke bɛnydit mac piny de Kenya (President Jomo Kebmnyatta) ku lek në gëëric,kän aci  luɔi de riök ku rɛɛc luɔi den puɔthciɛŋ (Career),  aci nyuöc ku gɛt riɛnke athör colic (blacklist) bi rër ke ci lui piny de Kenya ebɛn.
Hussein dït aci piir de riak  ku guöm dit apɛɛi ku wic bi nɔk aya në gutgut de riëthpiny na diäk ce muɔc guɔp në ɣäntök dit apɛɛi aɣet të jɔl yen thou në gut ciën run tiɛm tök ku buɔt ke dhoŋuan ku thiɛɛrbɛt ku rou (1982).
