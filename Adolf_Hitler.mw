[[Apamduööt:Adolf Hitler cropped restored.jpg|thumb]]
'''Adolf Hitler''' (20 Pɛnëŋuan 1889-30 Pɛnëŋuan 1945) eeyee aŋiɛcwëlbääny de Germani ku eeyee bɛ̈ny de akutguirmiir Nadhi ku Bɛ̈nyluɔitueŋ de Germani jaal 1933 gutcï 1945.  Kaye bɛ̈nyriɛl, Hitler aci Tɔŋ Pinynhom de Röu gɔc në Yïrup, acii Hitler ku kuumemiir Nadhi acë neek 19.3 tïmëtïm kɔcbaai ku maabuuth de tɔŋ, nɔŋic thuumëkuat de tëcit 5.5 tïmëtïm de Jeeu, Jiptheeth, ku akuut kɔ̈k.  28.7 tïmëtïm kɔcbaai ku apuruuk aaci thou në  thoor apuruukic në Yïrup. Eeyee toŋrac dwe thuou në akekool de menheran. Hitler acii dhieeth në Authtriya ku acii muuk tethiaak ke Linth [Linz]. 

Yen acë lɔ Germany ne 1913 ku thoor tinë akuteriɛl Germani në Tɔŋ Tueeŋ Pinynhom. Yen acii kuaany ye beny de akutmiir nadhi në 1921. Gool në 1924, Hitler acë yiook ke kuony taat në jool Gɛ̈mgɛ̈m de Berthailleth ku gueŋtueŋ pan-Germaithm, alei-themitithm ku alei-duotebaaiaben. Ne 1932, akutmiir Nadhi ee yen ee dit, akutmiir cii cueet në Germani reichthtag, ku Bɛ̈nymacbaai Paul von Hindenburg acë Hitler kuany ye benyŋaaredit në 30 Pɛnëtök 1933.  Kaamthiok thookde, reichthtag acë looŋ luɔimɛc de 1933, looi Hitler ye benyrilnhom de Germani. Hitler ee yuic lethenthraum (launhom) tënoŋ kɔc Germani në Pabak Yïrup.  Yen acë teek de thɛɛŋ muknhom ku në 1 Pɛnëdhoŋuan 1939 , dɔɔm Poland, lepaat ne Beritain ku Pranth ciɛɛl toŋ tënɔŋ Germani. Në Pɛnëdhetem 1941, Hitler acë thiooŋ në doom de Thobiet Yunion. Thook de 1941, akutëtɔŋriil Germani ku Yirup pamaac meriil Akthit acë tedit Yïrup roocic ku Parut Apirïka. Ŋot thookde, weet cë tiɛɛm kek Thobiet Yunion, ku amatnhom wuɔt Amatnhom Pawut acë lɔ tooŋ në baak dɔ, Germani acë gum nekajuɛc cinyetiam. Në niin thook de toŋ kool toŋ de Berlin në 1945, Hitler acë denhieer deen thɛɛr Eva Beraun thiaak. Niin lik kareu le në 30 Pɛnëŋuan 1945, kek kaa reu acë rotnookkepɛɛc ku guupken acii cuony.
