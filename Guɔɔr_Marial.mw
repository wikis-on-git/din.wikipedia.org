[[Apamduööt:Guor Marial (Independent Olympic Athlete) - London 2012 Mens Marathon.jpg|thumb]]
Guor Madiŋ Maker, nyic ke ye Guor de Marial adhiëth (pɛi niin 15 pɛi de ŋuan 1984).
Yen Ee kuat ëJieŋ piny de Junub Thudan ku ye amethuny,kuer ku laar. Maker acë wëër kekë rör në thuɔny ruɛlic  run 2012 olympics.

Guor Marial ajiɛl baai ke nɔŋ run ke dhorou bë lɔ cieŋ kekë wulenë piny  parut de Thudan. Në ye runëyic 1994,ke nɔŋ run ke dhoŋuan,Guor aci kat në Tɔŋbaai bë lɔ baai abëköök ku nɛk raan 28 në dhienh den yic e tɔŋic. Wänmɛthke 8 ku nyiirkɛcke, go rɔt lëu bë kɛt piny de Egypt, ku ɣet Amatnhom Pawut de Amerika. Aci yiëk nhömläu de abëkook në kɔc kë Amatnhom  Pawut de Amerika ke nɔŋ ruon 16. Emɛn aciëŋ ku piöcë lɔk de Flagstaff,Arizona. 
Acë gɔl bë wëër në kuer ku laar ku ye lɔ ɣönepiöc ŋär Ayaa,New Hampshire, wën cë dëpiöc në kuer ku laar ye dɛtpuou,ku leer wëër ɣöndit lɔk de Iowa State.


Acë Marial them bë nyiɛc luui ɣönëthëëc de yic ke këc guɔ lɔ wëër në marathon de pɛi thiɛɛr ku tök run 2011,ku looi yen ayaa bë lɔ wëër në marathon ruël de run 2012 piny de London.

Junub Thudan acë Nhomlääu yök në pɛi dhorou run 2011, ku acë rɔt lëu tënëkek bïk Akutnhömde thëëc piny de Paguöt Thudan  gɔl,ku acë rɔt lëu bïk kɔc ken thuëc tuɔc ,ku yen acë rɔt maat në kɔc thuëc Amatnhom Pawut de Amerika rin yen acïe manhbaai (citizen).Akutluɔide Olimpik de Parut në Thudan acë Marial kony bï cɔk awɛɛr në rin Amatnhöm në Thudan ebɛn ke ye ran töŋ Akutamëtuuk.go rɛɛc ku luel,"acï puɔth ba këcit kän looi." Na wɛɛr  në rin ke Thudan, kë ɣɛn aɣɛɛc kɔc cïe roor.  Ku Ɣɛn abë kɔc juëc cithou (2 million) nhömlääu de Junub dhɔlguup."
Eetɛɛn, pɛiniin 20 pen 7,  run 2012, Go Akutmukluɔi de Olimpik  löŋden cal ku luel kë bë Marial  ya Duriäŋ Kääcetök në Olimpikic (Olympic Idependent athlete) ku ler wëër agut bë kɔc ke raan në 47 në marathonic,  në thaa 2:12:55 luɔiden lɔjik.
