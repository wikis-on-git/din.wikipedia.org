Kεntoc ee länbeerëwal rɛ̈ɛ̈r/tɔ̈ Pan Apirïka Ciεlic. Kεntoc ala abɛ̈kmɛ̈cthook yic dhiëc (Kεntoc acï tɛ̈ɛ̈k yic ë dhiëc). Yeen ee rëër lɔ̈k Pan Thinïgal (Senegal) Ithiopia nhomtueŋ(Pacuol) alɔŋ Pabak, ku Thudän alɔŋ Parut(Cam), ku Palɔc Miirëkɔc ë Koŋgo(Paankɔc Miirlɔc ë Koŋgo) alɔŋ Paguöt. Bɛ̈rëkɔ̈u de yen länbeerëwal kënë, gɔl ye nhom agut ye guöp atɔ̈ ë kaam ë buoot ku buoot ku thiärdiäk ku dhiëc thantïmitïr(centimeters). Miöör (males) aa la athiεkë kë cït kilo thiärŋuan ku diäk ɣet thiärŋuan ku dhiëc, ku ŋuut(females) ala kilo thiärdiäk ku dhiëc ɣet thiärŋuan ku dhiëc. Aa miöör kek ala tuŋ ke röt/pɛ̈c. Ciεεŋde kek kuatde yen kεntoc apuolic ku ala yäŋyäŋ apεi. Akuutdït aaye tïŋ möi tä cïï kek ke nhïïm kuööt(määt) ke ye buot tɛ̈ thiääk kek agör. Miöör aa dïtden (ŋinyëpïrtueŋ) jɔɔk cök tɛ̈ cïï kek la run ka diäk ɣet run ka ŋuan, ku ŋuut aa liëc (methyök) tɛ̈ cïï kek la ruön tök; ku adhiëth ë pɛ̈i ka dhoŋuan yiic ɣet pεi thiäär ku ŋuan. Na cɔk alɔn cï aköl-liëc rot ŋic, ke keek aa röt thoth(they mate) kër tɛ̈ cïï dëŋ tuεny. Kaam ë liëc aa pɛ̈i kadhorou ku abak (pɛ̈i ka dhorou ku nïn thiäär ku dhiëc) ku jɔl akäl (calf) dhiëëth. Akɛ̈ɛ̈l (calves) aa ye nyueththook tɛ̈ cï kek la pɛ̈i ka bɛ̈t ɣet pɛ̈i kadhoŋuan. Kεntoc ee ceŋ bakënoon /liil tä wën la yic tiɔɔp(nuööi) ku pinyëtoc ku tim yic (pinyëtiim) aya. Ke ye länënyuäth, kεntoc anhiar noon ku apirpiny aaruöör (tender reed shoots). Yen kεntoc apïïr ë pïu, na cɔk alɔn yen nyuäth ë wal yen kë ye wïc. Yäp ë lääi ku rεc ye ɣɔ̈n ken ë ciεεŋ rac tënë ke ku kɛ̈r ye kɔc la ker tä ciëŋ lääi thïn ee ke tek yiic apεi kek kεntoc; ku akuën akutden ebën aye thɔ̈ɔ̈ŋ kë cït tim biantök (tim buoot) ku tɛ̈ latueŋ (100000 and above). Akut ë Pinyëbën tënë Gël ë käkëpinynhom ee cïk yök ke cïn diεεr thin nyɔɔt ë rin ë län cɔl kεntoc.
