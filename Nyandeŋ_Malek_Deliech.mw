Nyandeŋ Malek Deliech  ë dhïëth runë 1964, aaye aŋiɛcwëlbääny de paguöt Thudän. yen acë kuum (served) këyë bäänypawut Warap  mënë aye pɛɛinïn  25 Pɛnëdhïëc runë 2010, yen acë bɛnë tïam tecït 517,149 tenë akuënëcuɛt. Yenë ë tiŋtueŋ cë benë kuany keye bäänypawut paguöt Thudän. 

Nyandeŋ Malek Deliech ë dhïëth  Cuibet, Bahr el Ghazal. yen ë mɛɛnh nyanede (granddaughter) bɛny cɔl Arol Kacuol. Ke nɔŋ run 13, go lɔ Juba bë lɔ rëër kekë mëlënë (Aunt) Victoria Yar Arol, ku Nyandeŋ acë bënë lɔ tueŋ kekë gäatde abë bënë thök panpïööcnhïal cɔl Gezeria në run 1984. 

Aaya, Nyandeŋ acë bënë lɔ Egypt ku le tueŋ kekë gäätde abë naŋ anyoothpiööccïthök tenë Piöcëbɛ̈n de Zagazig në runë 1991. Nyandeŋ acë ŋot kelɔ tueŋ kekë gäätde Amatnhom Mäcŋaknhom (United Kingdom), abë jal naŋ maŋicpiööccïthök tenë Piöcëbɛ̈n de Wolverhampton në run 2003. 

Kaam yen rëër yënë Egypt, Nyandeng acë bënë lui apɛɛi në lɔŋ akut Yɔɔm Luëlë panë Thudan (Sudan People's Liberation Movement). Kaam ɣɔɔn yëne tëër kɔc tënë nhomläu paguot Thudan, Nyandeng Malek acë bënë lui në lɔŋ pïöc tënë ɣäänë (Liberated areas) äwëën cë kekë dɔɔm. 

Në rune 2007, Nyandeŋ acë bënë yaa bɛ̈nypawutkor ku yenë ayaa acë bënë yaa bɛ̈ny ɣöt pïöc pawut Warrap. Në pɛɛigŋuän runë 2010, yenë acë bënë lɔɔc/kuäny keye tiŋtueŋ cï kuäny bëya bɛ̈nypawut tenë paguot Thudan. Nyandeŋ Keye bɛ̈nypawutkor, acë piöc nyïir bënë cuɔ̈t tueŋ (Pushed) apɛɛi. 

Në pɛɛibët runë 2015 Nyandeŋ Malek acë bënë yökë kekë jëëmguɔ̈pdit (criticism) riin cënë kɔcluɔi kaa  18 cop në luɔi yic. Nyandeŋ Malek yenë ëë ran töŋ  tënë bɛ̈nypawut ka ŋuän cï bɛny  Salva Kiir cop aye pɛinïn 16 pɛibët runë 2015 riin cënë kë dïëu (Alleged) në lɔŋ riɔ̈ɔ̈k kääŋ (Corruption).
