[[Apamduööt:Flag of the African Union.svg|thumb]]
Akut Matic Apirïka (AMA) ee akut pandïtlaauic nɔŋic pamaactök ka55 ku yen atɔ̈ në pandïtlau de Apirïka. Akut Matyic Apirïka eeyee loi Pɛɛinïn 26 Pɛnëdhiëc runë 2001 në Addis Ababa, Ethiopia. Akut Matic Apirïka acï loi kubë Akutajuɛɛr de Mätic Apirïka (AAMA) lökic ku eeyee loi aye Pɛɛinïn 25 Pɛnëdhiëc runë 1963 në Addis Ababa kɛɛm miir ka32 cë thäny. Käthïëkbëtɛɛmiic de Akut Matic Apirïka ayeke täk në Amatjuääc Maict Apirïka, amat aye loi arakrou në ruontökic kaam bänypamaac ku mïïr de pamaactöŋakutic. Ɣönpamatnhom de Akut Matic Apirïka, Akutnɔŋluɔi de Apirïka, aake tɔ̈ në Addis Ababa.   

Akut Matic Apirïka anɔŋ tëcït kɔc tïmëtïmdä 1 ku Akuën de Käŋbeiëbɛ̈n Ruɔ̈ntökic (AKR [GDP]) $ tïmëtïmëtïmdä 5, dïtëpinyë aayee tïmëtïm 29 km2, ku anɔŋ tëcïkök pinynhomëbɛ̈n atɔ̈thïn  tëcït Panliɛ̈tdït ku jɔl yaa Nail. Thookthiëkic yenëkë jäm anɔŋ Arabic, English, French, Portuguese, Spanish, Swahili, ku jɔl yaa thook kɔ̈k de Apirïka. Akïnythin Akut Matyic Apirika, kanɔŋ abɛk cemën (like/such as) Akut de dɔɔr ku Tiitënyin ku Ɣönlööŋ Apirïkaëbɛn. 

Käthɛɛr  de Akut Mat Apirika Agöc/ajökröt tene Amatnhomjuääc tueŋ de Pamaac nhomlääu de Apirïka yen cïloi në gëën Accra, Ghana, mënëye Pɛ̈inïn 15 agut 22 Pɛ̈iŋuän runë 1958. Amatnhom eeyee ku thëm kubï Apirika matyic,  cëmenë cenë Akutajuɛɛr de Mätyic Apirïka (AAMA) loi eeyee Pɛinïn 25 Pɛidhïëc runë 1963, ku Wut Apirïka Määcëkäŋ duitmaal yen cïloi në runë 1981. 

Aye manyieny luël lɔ̈ncï Akutajuɛɛr de Mätyic Apirïka (AAMA) cenëlui amäth ku bï yinyrän gël ku nhomlääuyaŋ tenë mïthbai Apirika tenë duŋɛ̈ɛ̈r kɛ̈n wëlabäänyic, ku ayeki’ cɔɔl akolkol keyee Akut de Bänyriɛl. Atɛɛk ku bi Akut Mat Apirika acï jaalbenë bɛɛrpiny në rune 1990s yen ŋɔɔr bany në Libyan yee cɔɔl Muammar al-Gaddafi keyee bɛ̈nypamac.
