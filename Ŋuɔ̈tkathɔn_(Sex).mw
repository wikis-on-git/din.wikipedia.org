Mɛ̈cthook [species] de aciɛ̈ɛ̈kpïr [organisms] juɛ̈c, acë röt tëët bïk yaa naŋ wääc thɔn ku ŋuɔ̈t, ku tök në kɛmken ayee cɔl ŋuɔ̈tkathɔn. Kɔ̈ɔ̈c [sexual reproduction] de röt den, eeyic naŋ liɛ̈ɛ̈p de kɛ̈rëcäl [genetic traits] Roŋëpïïr  cë röt tëët ku nyicke keke yee cɔɔl roŋpïrëcäl [gametes],  ayee röt mat, ku bïïëkë  meth, menth muk kɛ̈rëcäl amëdhiëëthke. Roŋpïrëcäl yee aciɛ̈ɛ̈kpïr ke cuëëc, akek ŋuɔ̈tkathɔnde keeu. Thön ayee roŋpïrëcal lik cuëëc (cïmën lɛcdhiëth tïnë lɛ̈ɛ̈i ku roŋëyɔ̈k në kɔ̈th yiic tïnë tiim), Ku ŋut aayee roŋpïëcäl juɛ̈c cuëëc, cimën ë toŋ. Aciɛ̈ɛ̈pïr awën yee aciɛ̈ŋpïr  tök  roŋpïrcäl ŋut ku roŋëpïrcäl thön cuëec, ayee cɔɔl ajalŋut [hermaproditic]. Roŋëpïrcäl alëu bïk thöŋ në ciɛ̈k de guɔ̈p den ku luɔi den (anyic keke yee cɔɔl ciɛ̈kthöŋ, aköldɔ̈ ayee ke cɔɔl roŋëpïrcälthö̈ŋ), ku aköldɔ, në atultuul [cases] juɛ̈c yiic, cuɔ̈k thöŋ de roŋëpïrcäl aacë rɔt welamääth bë roŋëpïrcäl wääc kaarou yaa tɔ̈ au roŋëpïrcälcithöŋ [heterogametes].
Cuɔ̈kthöŋ de ciɛ̈k de ŋuɔ̈t ku thɔn [sexual dimorphism] ee rɔt nyuɔɔth akölëkol në aciɛ̈ɛ̈kpïr  tokic, nɔŋ ŋuɔtkathɔn wääc. Cuɔ̈kthöŋ ë ciɛ̈k ŋutkathön aleu bë guɔmde ŋuɔ̈tkathɔn ne löc den yekek amëdhiëth lɔc nyuɔɔth (cimën löc amëtut kɔ amëyïth). Ku kuëny de dhiëth aleu bïk wëlrötamääth de cuɔ̈kthöŋ tïnë ŋuɔ̈tkathɔn juaknyin.
Tïnë raan ku lɛ̈ɛ̈i kɔ̈k ë mïth dhiëëth, thön ayee duɔ̈triŋcäl [chromosomes] ̈ŊT muk, ku ŋut aaye duɔ̈trïŋcäl ŊŊ muk, ku keek ayee abɛ̈k ë juɛ̈rë ŊT tïnë ŋuɔ̈tkathɔn. Lɛ̈ɛ̈i kɔ̈k anɔŋ kɛ̈u de juɛ̈rë  wääc ke këda (cïmën juɛ̈r de DHW tïnë Diɛt, ku juɛ̈r de  ŊO tïnë Käm ku jɔlyaa ajuɛ̈r  kiith ë juɛ̈r aliirceŋ kuɔ̈t (cïmën Kämpïuawai [crustaceans]).
