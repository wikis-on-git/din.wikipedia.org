William Deŋ Nhial eeyee duŋɛ̈ɛ̈r wëlëmiiric de Akut Kewutic Apirïka de Thudän (AKAT (Sudan African National Union (SANU))) gɔl në runë 1962 agut runë 1968. Yen eeyee raantöŋ kam duciek de Tuŋëtoŋ Anyanya ye thɔ̈r tënë nhomlääu de Paguötic Thudän. Yen eeyee wun aŋiɛcwëlbääny cɔl Nhial Deŋ Nhial.  

William Deŋ eeyee Muɔnyjäŋ ku ee dhïëth Tony. Yen acë gaam në göök tënë Arab aruɔ̈ɔ̈mpinykum de kɔc Arab. Në runë 1958, go benë kaat bë lɔ piny pei cëmenë cï aŋiɛcwëlbääny kɔ̈k de paguötic Thudan ye loi. Runë 1962, William Deŋ ku Joseph Oduho acë athör gɔɔt, ye cɔl “Kërilic Paguöt Thudän” cökï ku bikë buoc në tɔŋ tenë kɔc Paguöt Thudän, eeyee athör tueŋ wɛ̈t ë këjamic kën. Naye runë 1963, go abïkök lɔ Kampala në Uganda ku gɔckï bïk akutjuɛ̈ɛ̈rden cɔl Akut Kewutic Apirïka de Thudän (AKAT). Kek acë tuŋëtoŋ AKAT cɔl Anyanya loi, ku jɔlkï luoiden jɔkcök lɔŋ në Paguöt Thudän në 1963.  

Në Pɛ̈nërou runë 1965, William Deng acë benë dhuk Kaartuɔ̈m ku gɛ̈ɛ̈t AKAT keya akutguirmiir në Thudän, ku bë lui akïnythïn keye miiramatnhom de Thudän. Yen eeyee bɛ̈nymac AKAT në Thudän. Ku bäny kɔ̈k AKAT kekë ŋɔr raan ye cɔl Aggrey Jadien, acïk benë tääk ku bïk rëër aɣer në Thudän ku juierkï tɔŋ nhomlääu. Ku yen William Deŋ akëc benë tiam, rinë mïïr Khartoum acë benë jai wetden cë täk. Rinë ku bï kɛcwei ku bë kɔ̈ɔ̈c, go bɛnydïäk/bɛnykor cɔl Mahgoub go kɔc juäc nɔ̈ɔ̈karët/näkdït rɔt loi tenë kɔc cë piocaret ku bany ke pan Wau, Juba ku jɔla geeth kɔkic aye pɛi ninë 9–15 Pɛnëdhorou runë 1965. 

Në kuënykuëny de pamac  pɛinïnë 5 Pɛ̈nëdhiëc runë 1968, William Deŋ acë benë tïäm tenëthöcden mïïr de pamac, ku ace guɔnbenë nɔk tenë kaam thin yen cɔl kaŋ. Ku yenë kän aloiroot Arɔ̈mbaai Cueibet, Pawut Baai. Yenë anyic lɔ̈n ceneyen nɔ̈k apuruk Thudän. Kaam cenë thou, William Deŋ acë benë thiök Arɔ̈mbaai Tony Paguöt, yenya kɔc gam keye raan mëŋëny/kecwutic.
