William Deŋ Nhial eeyee duŋɛ̈ɛ̈r wëlëmiiric de Akut Kewutic Mɛɛt Apirïka de Thudän  (AKMAT (Sudan African National Union (SANU))) gɔl në runë 1962 agut runë 1968. Yen eeyee raantöŋ kam duciek de Tuŋëtoŋ Anyanya ye thɔ̈r tënë nhomlääu de Paguötic Thudän. Yen eeyee wun aŋiɛcwëlbääny cɔl Nhial Deŋ Nhial.  

William Deŋ eeyee Muɔnyjäŋ ku ee dhïëth Tony. Yen acë gaam në göök tënë Arab aruɔ̈ɔ̈mpinykum de kɔc Arab. Në runë 1958, go benë kaat bë lɔ piny pei cëmenë cï [[aŋiɛcwëlbääny]] kɔ̈k de paguötic Thudan ye loi. Runë 1962, William Deŋ ku Joseph Oduho acë athör gɔɔt, ye cɔl “Kërilic Paguöt Thudän” cökï ku bikë buoc në tɔŋ tenë kɔc Paguöt Thudän, eeyee athör tueŋ wɛ̈t ë këjamic kën. Naye runë 1963, go abïkök lɔ Kampala në Uganda ku gɔckï bïk akutjuɛ̈ɛ̈rden cɔl Akut Kewutic Apirïka de Thudän (AKMAT). Kek acë tuŋëtoŋ AKMAT cɔl Anyanya loi, ku jɔlkï luoiden jɔkcök lɔŋ në Paguöt Thudän në 1963.  

Në Pɛ̈nërou runë 1965, William Deŋ acë benë dhuk Kaartuɔ̈m ku gɛ̈ɛ̈t AKMAT keya akutguirmiir në Thudän, ku bë lui në miiramatnhom në Thudän akïnythïn. Yen eeyee bɛ̈nymac AKMAT në Thudän. Ku bäny kɔ̈k AKMAT kekë ŋɔr raan ye cɔl Aggrey Jadien, acïk benë tääk bïk rëër aɣer në Thudän ku juierkï tɔŋ nhomlääu. Ku yen William Deŋ akëc benë tiam, rinë mïïr Khartoum acë benë jai wetden cë täk. Rinë them bë kɛcwei  kɔ̈ɔ̈c, go Bɛ̈nyluɔitueŋ Mahgoub näkdït de kɔc juäc loi tënë kɔc cë piöcarët ku bäny ke pan Wau, Juba ku jɔl yaa geeth kɔ̈kic në pɛininë 9–15 Pɛnëdhorou runë 1965. 

Në kuënykuëny de pamac pɛinïnë 5 Pɛ̈nëdhiëc runë 1968, William Deŋ acë benë tiäm tënëthöcde në miir de pamac, kuyen acï guɔnbenë nɔk tënë kaam thin yen cɔl kaŋ. Ku yenë kän aloirɔt në Arɔ̈mbaai Cueibet, Pawut Baai. Yenë aŋic lɔn cï yen acï nɔ̈k në apuruuk Thudän. Kaam cenë thou, William Deŋ acï benë thiök në Arɔ̈mbaai Tony Paguöt. Yenya kɔc gam lɔn yen ee raan meŋëny kewutic.
