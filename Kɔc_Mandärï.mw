
Kɔc Mandärï aa kuat kor de Paguöt Thudän ku töŋ de Kɔckiirkɔ̈u. Cinëkɔcken acït tënë 70,000. Keek aa amacɣɔ̈ɔ̈k ku dupurrap, ku yekï töŋ de kɔc Karo nɔŋiic Bärï, Pojulu, Kakwa, Kuku ku Nyaŋwara. Thoŋ ë kɔc kɛ̈ aa thöŋ ërot.

Piiny thɛɛr de kuan Mandärï acï tääu cïtënë 75km parut de Juba, yen genamatnhom de Paguöt Thudän, ku ciɛlicden ee tɔ̈ gen Terekeka në pawutic de Ikuɔtoria Ciɛlic. Keek aa rɔm akeu lɔŋ ë parut kekë Jäŋ ë Bor alɔŋ Maliththoor, Anuet, ku lɔŋ ë paguöt kekë Bärï de Juba alɔŋ Wäär Ku’da. Piinyken acï keekthook lɔŋ ë pabak tënë Nail Ɣer ku ɣetic pacuɔl aaɣët Bau Mädi në Pacuɔl Pawut Ikuɔtoria Pacuɔl.

Mandärï, cït wuut kɔ̈k ke Kɔckiirkɔ̈u, aa kɔcɣoŋcök, nɔŋke, ɣɔ̈ɔ̈k aa miëëth, ekën yen këriëëc ëbɛ̈n tääupiny wɛ̈lɛ̈ɣɔc. Tënë kek, lääi cït ɣɔ̈ɔ̈k aya aa kuatëwëu [currency] ku nyothëceŋ [status symbol]. Röörcëthiëk aa juir amëthiëk ke gɛm ɣɔ̈ɔ̈k tënë anïnnyanthiak, ku alëu bïk diäär jäk löm tënɔŋ en riɛl.

Mandärï ëyiɛ aa rap puur ku määi reec në abuɔi ku biith. Cït mënë thääi Kiirkɔ̈u kɔ̈k Pagut Thudanic, Mandärï aa lui yaai temëguɔ̈p/ gäärëdɛ̈l kë ye lɔ raandiëtic nɔŋ riënythi.
