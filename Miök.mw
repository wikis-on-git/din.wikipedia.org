Miök luɛɛlde ee kuduk kɔ̈c kɔ̈u. Në nyindhiɛ, miök acie liääp kennë piu. Miöök juïc aaye looi në nyïn ke tiim ku wal ku kaa yennë ke mïïth thaal. Tiim kɔ̈k ku wal piny de Apirïka aanɔŋ nyïn ke yiic miöök yennë kɔc ke luui cït miök de aköt, miök de anyuɔl, miɔ̈k de rak, miök de tɔŋpiiny/atɔm, akuɛm, akɔlgaak.   

Miöök kɔ̈k aaye yïï miöökpiiny ye keek wɛ̈cbɛi tiɔɔp. Kɔc aaye yïthdït looi bïk miök piiny bɛ̈i në tiɔpnom. Miökpiiny aayeke tuɔɔc në riɛ̈thwïïr loithook ye ke cɔɔl abëlëmiök ka luŋbaarɣɔ̈ɔ̈ric ye lɔ ɣɔndïïtëthäth yennë dhïïm në miöök ye ke cɔɔl miökëlamba, miökëluŋthii, miökëluɔŋdït, ku jɔl ya miök yennë luɔ̈ŋtɔc. Ku lithïïk kedhiɛ aye looi në miökpiiny. ëyadɛ̈, miöökpiiny kedhiɛ aayennë ke luɔ̈ŋ tɔc nyin, bïk läk ë riäkriäk ago luɔ̈ŋ röth ciëk nuet ka bïk kɔ̈ɔ̈c. 

  Miöök wääc yiic anyennë ke luui në kä waac yiic cït ba miöök ke tɔc looi, wɛ̈lkakim, cïït yennë ke pany tɔc kɔ̈u, ku abïk de wɛ̈k yennë lɔk, kuat ë kɔl de wɛ̈k athöŋ kënnë abïk ë wɛ̈k, ku kë tɔ̈ thïn keek aaye looi në kɔl kä pian de läi ke cie miöök.   

ëyadɛ̈ anɔŋ miök dɛt ye liääp (miökrac).

[[Category:!Main category]]

[[en:Oil]]
