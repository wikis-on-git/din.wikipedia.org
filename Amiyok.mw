[[Apamduööt:Westafrikanisches Stachelschwein.jpg|thumb]]
Amiyok aaye lääidït länyëkuin nong gup kuoth ë ke gël në acuetlääi. Amiyok anong kuat karou në lääi; amiyok pinynhom theer rër Asia (pacuɔl ku paguöt), Paguöt Europe, ku jala hän juëc kök tö Africa, ku amiyok pinynhom yam arër parut America ku parut-paguöt America.

kuat ke amiyok ëbën anong guöp kuoth ku aaye länyëkuin ku kek aaye nyic në wuöc den.

Amiyok ee länyëkuin dït në pinynhom ëbën buoth capybara ku jala beaver cök.

bërëköu de tëdït amiyok ee tö kam ë 60 agut cë 90 cm ku athiek den ee tö kam ë 5 agut cë 16 kg. Kek alo rongrong ku aa lirgup kuye kï lääi juëc riäc në kuoth ken tö kegup. Amiyok anong cït juëc cimën ë Maröl, Malou ku Malith. Kek aaye niin aköl ku ruu kï në yïn maköu.

Amiyok ë pinynhom theer aa kuc yith ku aa cam ë päät, deeu, ku berries kuyïk käcïpur domic. Amiyok aa cïröt loi bïk käcïpur aa cam pinyde Kenya ku ye koc ë Kenya ke cam ku kek amit arët.

Amiyok pinynhom yam arër roortiimic ku aa nyic yith bïk miëth aa yök timnhom. Mëcthook amiyok kök arër timhïïm agut bïk thou. Kek aa cam ë yïïth, meei, ku jala tiim duk. Të bëi mäi kë kek aa cam në päät. Amiyok pinynhom yam aa kor në amiyok pinynhom theer.

Amiyok aa dhiop arët. Amiyok tök ee cï rër në run ka 27 ku ye dhiöpdït tenong länyëkuin ëben.
[[Bekätakthook:Län]]
