Anyaar Apirïka ee kuatëɣɔ̈k dït deguotëpinyliɛɛtic. Anyaar Apirïka Paguöt ee dïtbëtɛɛm, ye yök Apirïka. Anyaar roorëtiim ee macthok korbëtɛɛm, töŋkith në roorëtiim Apirïka ciɛl ku Apirïka pacuɔl, ku anyaar Thudän ee tɔ̈u Apirïka Pacuɔl, ku Anyaar nail ee rëër baknɔŋnhomtiim Apirïka Pabak, nɔŋic Thudän Paguöt. Aaye gaam kaam lääi rɛɛcbëtɛɛm Apirïka, ku tënë thɔ̈ɔ̈ŋ, aa gut, kacic, ku nääk kɔc tawan 200 ruɔ̈n ëbɛ̈n. 

Anyaar Apirïka akëc kaŋ mac rin ciëŋde acïïkethöŋ. Ye kör ku nyaŋdït yetök lac nöök bïk kek cuët, cɔkalɔn ye kuɛ̈c ku aŋuɔ̈ɔ̈th milek akoolkɔ̈k mïthkorpuɔcdhieth aanöök. Kɔc akolkɔk aa kek yap tënë rieŋden. Anyaar Paguöt Apirïka atiŋ nyoothkɛ̈ɛ̈c de yäp. 

Anyaar Apirïka ee rëër tuɔciic ku liɛlëboric ku aya bakënoonic, ku roorëtiim de kuur Apirïka. Keek aawïc pïu akolkol ku kewɛt ye kek rotgɛi në waar cë dou. 

Anyɛɛr ye lac tiŋ ku aakony röt. Të cop luɔnycuetlaai kek, duot amatrot ka ben ku looikï bë yicriɛl tënë luɔnycuetlaai kek bë tök nyaai. Mïth aaye kuɔ̈t ciɛl. Duot anyaar acot kuɔny tënë töŋ cï dɔm ku themkï bïk luok. 

Anyɛɛr Apirïka aaye thuat ku dhiëëth këric. Ŋun anyaar ŋuöt ee kaai run kadhïëc, kölliec de pɛi 11.5 cök. 

Në akuën yemënthiɔɔk, aye thɔ̈ɔ̈ŋ lɔn kuën de anyaar Apirïka paguöt, anyaar Thudän, ku anyaar Nail ee 513,000.

[[Apamduööt:Syncerus caffer nanus 001.JPG|thumb]]
