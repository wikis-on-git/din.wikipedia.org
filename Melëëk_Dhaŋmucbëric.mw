Melëëk Dhaŋmucbëric ee akekolëpiir ë cääthëgääi kekëëm cäthatïïp niin Sam Childers de 2011, ee këtueŋ megëëm dekuëthmatïtït (gang biker) cë bën yaa melëëk ku megëël de abɛɛr Paguöt Thudän. Cäthatïïp acï thääny në athör de Childers “Another Man’s War” (Tɔŋ Mony Dɔ̈). Acï gɔ̈t në Jathon Keller, cï gëër në Marc Forster, ku kuɛ̈lke aa Gerard Butler, Michelle Monaghan ku Michael Shannon.

Cäthatïïp aluël akeköl de Childers ku luɔide bë mïth de Paguöt Thudän në mɛtëciin kekë Yɔɔmtɔŋ ë Luɛlëbaai de Kɔc Thudän (SPLA) ceyuic ademuöm de Lord Resistance Army (LRA) kɔyë (Yɔɔmtɔŋ Nhialic Gɛɛl) Y N G). Childers acë cääth lɔ Uganda tinë Amathnhom Pawuut keye akuanyluɔicök (missionary) në rin bïne ɣööt kuenyluɔicök (mission) yïk tɛ̈nɔŋ abaköök. Etɔ̈ tinë, akut ee tiit në SPLA, ku Childers acë thiëc rɛn apuruk töŋden bë ye ɣäth në cäth tinë parut, tinë piny cë yaa Paguot Thudän yäkolë. Aacë cöp në atömpiny kïïm (medical tent), ku tïŋ Childers lɔn mïth juëc aa nin aɣeer atömpiny kɔ̈u. Apuruk, acïk läär lɔn mɛ̈rken ku wunken (kɔcken) äcë ke tuɔɔc bïk bɛ̈n nin tɛ̈n, wɛ̈t le yen niip tënë rëër në panden. Aköl dɛ̈t Sam ku apuruk äcë booth ë mïth dhuuk tine panden ku yök ke lɔn YNG acë piny dɛ̈ɛ̈p ku nɛ̈k kɔcken.

Pïrcïcääth (experience) acë Sam gëër ku piëcnhom. Ee nɔŋ atiëpmïtïŋ (vision) tenɔŋ Nhialic ku thëptɛk bë panabɛɛr buth tine mïth de Paguot Thudän. Waköu(n) tok thök buuthde, YNG acë ke gëëm ku deep piny, ŋöt ɛam ku SPLA dhuk buuth. Lɛ, thök Sam ku mɛ̈thke tine SPLA cinë ke gëëm dhölic në apuruk YNG ku puötke, äci göör ɣän ku yök akut dhiat ë mïth Paguot Thudän tɔu kolic cemëc tine dhöl.

Sam ku mɛ̈thke acë löm abakdit mïth cï rɔl apɛi, dhuk tine panabɛɛr tine beec ë kïïm, ŋöt wën cï këëk yääl bik mïth kɔ̈k diëc, acïk yök lɔn cinë ke thäp nëëk në YNG. Sam ku mɛ̈thke, acïk jääl gääm bïk luëkbei/kunybei mïth cï ke kuäk piny ne YNG  ku äcë pɛɛc yɔɔmtɔŋ juëc muök thïn bïk kenë looi.
