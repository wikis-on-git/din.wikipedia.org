'''Jothep Lagu''' (dhiëth aköl 21 Pɛnëthiäärkutök, 1931, në geeu cɔl Momokwe ye tɔ̈u km 130 alɔŋ paguöt në Juba), ee apurukdït ë Thudän Paguöt ku ye aŋiɛcwëlbääny. Ee raan kuat cɔl Mädï lɔŋ Equatoria Pabak. 

Në Pɛnëdhiëc run [[1950]] , ye acë gor luɔnypiny në ɣöndït de yɔ̈ɔ̈mtɔŋ lɔŋ pan cɔl Omdurman, ku yen ecï kuany keye maatil apuruk ë Thudän cök. Në Pɛnëdhetem run 1963, go kɛcwei ku mɛ̈t akut ë nyigät puöt wɛ̈lnhom akuma de Thudän. Në ye Pɛnëdhoŋuan run 1963,  go tuŋëtɔŋ de akut ë nyigät cɔl Anyanya cäk. Jon Garaŋ eeyee raan töŋ kaam bänykoor de Jothep Lagu në Anyanya, ku ee mɛtrɔtthïn në Pɛnëthiäär run 1970.  

Tɔŋ acë käc në run 1972, thɛ̈ny ë gɛ̈mgɛ̈m dɔ̈ɔ̈r pan cɔl Addis Ababa-yic në akuma Thudän ŋɛɛr në Bɛ̈nymacbaai Gaafar Nimeiry ku jɔl yaa Akut ë Luɛ̈lëbaai de Thudän Paguöt,  këër wëlabääny de akut nyigät cäk në Jothep Lagu. Go Jothep Lagu rotmat ë akutëthɔ̈rril de Thudänic keye maalithtɔɔŋ.

Yen anyuc në yɔ̈ɔ̈mtɔŋ, go cäk bë yaa  aŋiɛcwëlbääny. Në run 1978, go kuany keye Bɛ̈nymacbaai de Akutdït ë Löŋëriɛl de Lɔ̈k Mackoor de Thudän Paguötic, naye run 1982, go kuany keye Bënykoormacbaai Rou de Paankɔc.  Na ɣɔn cï Nimeiry cuɔpwei në bɛ̈nyluɔi de gël Maalithtɔɔŋkuelrou Mohammed Ahmed Suar-El-Dahab, go Lagu nyuöc keye Bënykoormacbaai Rou ku kuany keye Aluelmääth Cath, thöc ye looi aɣet ruɔ̈n 1998. Yen eeyee aluelmääth tënë Amat de Bɛidït run 1990-1992.
